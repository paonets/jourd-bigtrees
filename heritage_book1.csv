province,name,age,circum,height,latlong,details
เชียงใหม่,1. กลุ่มต้นยางนารักษ์สิ่งแวดล้อม,100ปี,5 เมตร,40 เมตร,"18.679368, 99.041295","        ทันทีที่เข้าสู่ถนนสายเชียงใหม่-ลำพูน  ณ เขตอำเภอสารภี จังหวัดเชียงใหม่ ความยิ่งใหญ่สงบเย็นของต้นไม้จะปรากฏขึ้นแก่สายตา  สองฟากฝั่งคือต้นยางนาขนาดใหญ่ที่วัดเส้นรอบวงโดยเฉลี่ย ๕ เมตร และสูงกว่า ๔๐ เมตร ยืนตระหง่านเรียงรายไปจนสุดสายตาตลอดแนวถนนเป็นจำนวนถึง ๘๘๖ ต้น ทำให้ยานยนต์หรือมนุษย์ที่สัญจรผ่านกลายเป็นสิ่งเล็ก ๆ กระจ้อยร่อยไปทันที  ภูมิทัศน์ที่งดงามสุดพิเศษนี้สร้างความประทับใจแก่ผู้สัญจรไปมาไม่รู้ลืม ข้อมูลจากหอจดหมายเหตุแห่งชาติ ร.ศ.๑๒๐ และ ร.ศ.๑๒๔ ระบุว่า กลุ่มต้นยางนานี้ปลูกเมื่อ พ.ศ.๒๔๔๕ ตามนโยบายของเจ้าพระยาสุรสีห์วิสิษฐ์ศักดิ์ (เชย กัลยาณมิตร) ข้าหลวงใหญ่มณฑลพายัพ โดยมีการกำหนดปลูกต้นยางนาในเขตเชียงใหม่และปลูกต้นขี้เหล็กในเขตลำพูน และมีการกำหนดกฎระเบียบในการดูแลรักษาอย่างเคร่งครัด เช่น ถ้าต้นยางนาปลูกตรงกับหน้าบ้านใด ก็ให้เจ้าของบ้านผู้นั้นเอาใจใส่ทำรั้วล้อมรอบ และให้หมั่นรดน้ำพรวนดิน ใส่ปุ๋ย สำหรับต้นยางนาที่ไม่ตรงกับหน้าบ้านผู้ใดให้บ้านที่อยู่ใกล้เคียงรับผิดชอบ โดยให้หัวหน้าหมู่บ้านนำลูกบ้านมาช่วยกันดูแลรักษา ด้วยเหตุนี้ต้นยางนาจึงเจริญเติบโตได้ดีและสวยงามมาจนกระทั่งถึงทุกวันนี้
        ปัจจุบัน  ถนนสายนี้ได้รับการประกาศเป็นพื้นที่คุ้มครองสิ่งแวดล้อมเนื่องจากมีคุณค่าและความสำคัญทางประวัติศาสตร์มายาวนานกว่า ๑๐๐ ปี

"
เชียงใหม่,2. ยางนาร่มมงคล,200 ปี,6 เมตร,30 เมตร,"18.786917, 98.986528","           ต้นยางสูงตระหง่านงาม  ลำต้นสีน้ำตาลสูงตรง และปลายเป็นพุ่มครึ้มเขียว  โดดเด่นเป็นสง่าอยู่เคียงข้างหอมณฑปเสาอินทขีล (เสาหลักเมือง) ภายในวัดเจดีย์หลวงวรวิหาร จังหวัดเชียงใหม่  ดุจเป็นร่มมงคลให้เสาเป็นหมุดหมายสำคัญบ่งบอกถึงสถานที่ศักดิ์สิทธิ์อันเป็นที่เคารพสักการะของชาวเมืองเชียงใหม่
          จากประวัติของวัดสันนิษฐานว่า ต้นยางนี้ปลูกเมื่อ พ.ศ.๒๓๓๙ ในสมัยพระเจ้ากาวิละ องค์ที่ ๑ ช่วงที่ย้ายเมืองจากเวียงป่าซาง (ลำพูน) มาตั้ง ณ เมืองเชียงใหม่เป็นการถาวร  
          ปัจจุบันด้วยความสูงใหญ่และอายุที่ยืนยาวของต้นยางกว่า ๒๐๐ ปี ประชาชนจึงให้ความนับถือและนิยมนำไม้มาค้ำตามความเชื่อที่ว่า ไม้ใหญ่มักจะมีเทพเทวาสถิต หากผู้ใดได้นำไม้มาค้ำต้นไม้ไว้ เสมือนกับช่วยประคองดวงชะตาให้เจริญและมั่นคง
"
ลพบุรี,3.พญายางนา,350 ปี,20 เมตร,90 เมตร,"14.747085, 100.598697","       ริมฝั่งแม่น้ำลพบุรี ในบริเวณวัดยาง ณ รังสี  ตำบลตะลุง อำเภอเมืองลพบุรี ผู้คนจะตื่นตาตื่นใจกับต้นยางยักษ์ขนาดใหญ่ สูงตระหง่าน  วัดขนาดเส้นรอบวงได้ ๒๐ เมตร หรือประมาณ ๑๓ คนโอบ และสูงถึง ๙๐ เมตร  มีอายุกว่า ๓๕๐ ปี  จึงได้สมญาว่า พญายางนา  
      ไม่มีหลักฐานว่าใครเป็นคนปลูก  แต่จากประวัติความเป็นมาของวัด วัดยาง ณ รังสี มีชื่อเดิมว่าวัดพญายาง   สันนิษฐานว่าตั้งตามต้นไม้ยักษ์ต้นนี้  เดิมวัดนี้เป็นวัดโบราณอยู่กลางป่าตั้งแต่สมัยละโว้ เพราะมีประติมากรรมหินทรายประดิษฐานอยู่ภายในอุโบสถของวัด ต่อมาในสมัยกรุงศรีอยุธยาได้มีการบูรณะปฏิสังขรณ์ขึ้นใหม่และเปลี่ยนชื่อใหม่ถึง ๒ ครั้ง  เป็นวัดยางศรีสุธรรมาราม และเป็น วัดยาง ณ รังสี   ในทุกวันนี้ 
      ปัจจุบันต้นพญายาง เป็นต้นไม้ที่ใหญ่ที่สุดของจังหวัดลพบุรี  ยังยืนต้นอยู่ท่ามกลางดงต้นยางริมฝั่งแม่น้ำลพบุรีอย่างสง่างาม
"
นครนายก,4. ยางนารางวัล,400 ปี,8 เมตร ,30 เมตร,"14.137709, 101.286086","       ณ วัดโพธิ์ปากพลี  อำเภอปากพลี จังหวัดนครนายก เพียงก้าวผ่านประตูวัดเข้ามา ดั่งก้าวเข้าไปสู่ดินแดนแห่งความเขียวชอุ่มร่มรื่น เพราะมีต้นยางนาสูงใหญ่ยืนเรียงรายต้อนรับและโอบล้อมเสมือนเป็นอ้อมกอดของธรรมชาติ หนึ่งในจำนวนนั้นเป็นต้นยางนาโดดเด่น  สูงตระหง่าน มีอายุกว่า ๔๐๐ ปี  วัดขนาดเส้นรอบวงได้ ๘ เมตร และมีความสูงถึง ๓๐ เมตร กอปรด้วยรูปทรงพุ่มที่สวยงาม สมบูรณ์ แข็งแรง  ในปีพ.ศ. ๒๕๕๓  ได้รับรางวัลชนะเลิศการประกวดต้นไม้ที่มีความโตและสมบูรณ์ที่สุดในท้องที่จังหวัดนครนายก
      จากประวัติของวัดสันนิษฐานว่า ต้นยางนี้มีมาในสมัยพระบาทสมเด็จพระนั่งเกล้าเจ้าอยู่หัว (รัชกาลที่ ๓)  ก่อนที่จะมีการสร้างวัดโพธิ์ปากพลีเสียอีก
ปัจจุบันอยู่ภายใต้การดูแลและอนุรักษ์ของวัดและชุมชน  
"
ขอนแก่น,5. ยางนาปู่ตา,300 ปี,7.30 เมตร,30 เมตร,"16.131860, 102.623963","           เลียบไปตามริมฝั่งแม่น้ำชี  ณ วัดป่าเกษมคงคาราม จังหวัดขอนแก่น  มีต้นยางนาใหญ่สมบูรณ์ สูงใหญ่  วัดเส้นรอบวงได้ ๗.๓๐ เมตร ความสูง ๓๐ เมตร อายุประมาณ ๓๐๐ ปี ยืนตระหง่านท่ามกลางป่าเขียวขจีที่ล้อมรอบ  โคนต้นพันไว้ด้วยผ้าหลากสี สะท้อนความเชื่อและความผูกพันของชุมชนกับป่าไม้ได้เป็นอย่างดี
          ยางนาต้นนี้ขึ้นอยู่ในบริเวณที่ชาวบ้านเชื่อว่าเดิมเป็นพื้นที่ของป่าดอนปู่ตา ซึ่งเป็นพื้นที่ศักดิ์สิทธิ์และเป็นที่ประทับของผีปู่ตาหรือผีอารักษ์ของหมู่บ้าน จึงห้ามตัดต้นไม้และมีการประกอบพิธีกรรมตามความเชื่อ เช่น พิธีเลี้ยงผีปู่ตา ซึ่งเป็นกุศโลบายในการป่าไม้ให้คงอยู่อย่างยั่งยืน เกิดความสมดุลของทรัพยากรทางธรรมชาติ  และเกิดความสุขสงบเย็นในชุมชน  
ต้นยางปู่ตาต้นนี้จึงได้รับการดูแลรักษา ให้ยืนยงมาจนปัจจุบัน  
"
นครสวรรค์,6.มะขามไทยทรงดำ,ไม่ระบุ,8 - 9 เมตร,30 - 40 เมตร,"15.735226, 99.876878","        มะขามต้นสูงใหญ่งามสง่า ใบละเอียดอ่อนเขียวขจี  ณ บ้านหนองหูช้าง จังหวัดนครสวรรค์ ลำต้นมีเส้นรอบวง ๘ - ๙ เมตร สูง ๓๐ - ๔๐ เมตร เป็นต้นไม้แห่งศรัทธาของชาวชุมชนไทยทรงดำ เพราะอยู่เคียงคู่พวกเขามายาวนาน
       ชุมชนเล่าว่า ในอดีตชาวบ้านไทยทรงดำจากจังหวัดเพชรบุรีได้อพยพมาตั้งถิ่นฐานอยู่ที่บ้านหนองหูช้าง จังหวัดนครสวรรค์ และพบว่าต้นมะขามคู่หนึ่งยืนต้นอยู่ขึ้นบริเวณใกล้ๆกัน ชาวบ้านจึงเรียกว่า “เจ้าพ่อขามคู่” และพร้อมใจกันตั้งศาลบูชาไว้ใต้ต้นมะขามเพื่อเป็นที่ยึดเหนี่ยวจิตใจและประกอบพิธีกรรมร่วมกันในหมู่บ้าน  ภายหลังต้นมะขามคู่ตายไปต้นหนึ่งจึงเหลือเพียงต้นเดียว ปัจจุบัน  ในทุกๆปี  ชาวบ้านไทยทรงดำก็ยังจัดพิธีเลี้ยงศาลในช่วงหลังเทศกาลสงกรานต์  แม้จะเหลือเพียงต้นเดียวก็ตาม 
"
เพชรบูรณ์,7. มะขามโพรง,400 ปี,8 เมตร ,20 เมตร,"16.940149, 101.215863","            ภายในวัดศิลามงคล ริมแม่น้ำพุง ตำบลหินฮาว อำเภอหล่มเก่า จังหวัดเพชรบูรณ์ ปรากฏต้นมะขามขนาดใหญ่ถึง ๖ คนโอบ คาดว่าอายุกว่า ๔๐๐ ปี เส้นรอบวงกว่า ๘ เมตร สูงประมาณ ๒๐ เมตร แผ่กิ่งก้านเป็นพุ่มรัศมีประมาณ ๑๕-๒๐ เมตร  สวยงามแปลกตาด้วยมีลำต้นเป็นโพรงขนาดใหญ่คล้ายปากถ้ำ  เป็นเอกลักษณ์เฉพาะสร้างความประทับใจแก่ผู้มาเยือน
 ชุมชน เล่าว่า มะขามต้นนี้น่าจะมีมาก่อนการสร้างวัด แต่เดิมลำต้นไม่ได้กลวงขนาดนี้ เป็นเพียง             ซอกหลืบ ต่อมามีงูขนาดใหญ่ ๒ ตัวเลื้อยเข้าไปอาศัยอยู่ ชาวบ้านเกรงจะเป็นอันตรายแก่พระสงฆ์จึงจุดไฟเผาจนเป็นโพรงกลวงดังที่เห็น แต่ต้นไม่ตาย และคนสามารถเข้าไปยืนอยู่ในโพรงได้ถึง ๕ คน
           ปัจจุบัน  มะขามโพรงจึงเป็นจุดหนึ่งที่นักท่องเที่ยวนิยมมาแวะชมเมื่อมาเยือนวัดแห่งนี้
"
สุพรรณบุรี,8. มะขามคู่บุญขุนแผน,"1,000 ปี",10 เมตร,15 เมตร,"14.487522, 100.117172","       ต้นมะขามยักษ์ วัดแค จังหวัดสุพรรณบุรี ขนาด  ๗ คนโอบ เส้นรอบวง ๑๐ เมตร สูง ๑๕ เมตรเชื่อกันว่ามีอายุกว่า ๑๐๐ปี แผ่กิ่งก้านสาขาร่มรื่นงดงาม  เรียกกันว่า ต้นมะขามคู่บุญขุนแผน
      จากประวัติความเป็นมาของวัด เชื่อว่า ชื่อวัดแค และต้นมะขามต้นนี้น่าจะเป็นข้อมูลที่ปรากฏอยู่ในวรรณคดีเรื่อง “ขุนช้าง ขุนแผน” ตอนที่ขุนแผนมาบวชและร่ำเรียนวิชาคาถาอาคมจากอาจารย์คง ที่วัดแค และได้เรียนวิชาเสกใบมะขามให้เป็นตัวต่อตัวแตนไว้โจมตีข้าศึก ทางวัดจึงได้สร้าง “คุ้มขุนแผน” ซึ่งเป็นเรือนไทยโบราณ และตัวต่อยักษ์ไว้ใกล้กับต้นมะขาม เพื่อให้เข้าชุดกันด้วยตามจินตนาการของผู้เขียน
      ปัจจุบัน  มะขามต้นนี้ถือเป็นจุดสำคัญของวัดที่ดึงดูดนักท่องเที่ยวให้มาเยือน
"
สุรินทร์,9. มะขามลายศิลป์,300 ปี,8 เมตร ,50 เมตร,"14.888284, 103.651360","       มะขามต้นนี้ ยืนตระหง่านอยู่หน้าโบสถ์วัดจอมสุทธาวาส อำเภอเมือง จังหวัดสุรินทร์ มีขนาดเส้นรอบวงกว่า ๘ เมตร สูงกว่า ๕๐ เมตร และมีอายุราว ๓๐๐ ปีขึ้นไป ลำต้นมีขนาดใหญ่ และมีผิวลำต้นเป็นริ้วรอย ร่องลึก ลวดลาย สวยงามแปลกตา ให้ความรู้สึกเข้มขลังอลังการ จึงได้รับความสนใจจากผู้มาเยือนเสมอ
      จากประวัติวัดและคนในชุมชน เชื่อกันว่ามีการปลูกต้นมะขามต้นนี้ขึ้นพร้อมๆกับการสร้างปราสาทเมืองที โบราณสถานศิลปะลาวซึ่งอยู่บริเวณใกล้กันภายในบริเวณวัด โดยปราสาทเมืองทีก่อสร้างขึ้นเมื่อราวพุทธศตวรรษที่ ๒๓ หรือประมาณ พ.ศ. ๒๒๐๐ ประกอบด้วยปรางค์ ๕ องค์ ก่อสร้างด้วยอิฐฉาบปูน ตั้งอยู่บนฐานเดียวกัน ปัจจุบันหักพังเหลือเพียง ๓ องค์ คือ องค์กลาง องค์มุมด้านตะวันออกเฉียงเหนือ และองค์ด้านตะวันตกเฉียงใต้
     ปัจจุบัน  ต้นมะขามลายศิลป์ นับเป็นจุดหนึ่งในการเยี่ยมชมวัดจอมสุทธาวาส จังหวัดสุรินทร์ 
"
กรุงเทพมหานคร,10. มะขามคู่ยักษ์วัดแจ้ง,ไม่ระบุ,ไม่ระบุ,ไม่ระบุ,"13.743675, 100.488895","     หน้าประตูซุ้มมงกุฏ  อันเป็นทางเข้าพระอุโบสถวัดอรุณราชวราราม(วัดแจ้ง)  กรุงเทพมหานคร มียักษ์คู่หนึ่งเป็นทวารบาล เป็นที่รู้จักกันดีในชื่อว่ายักษ์วัดแจ้ง ฝั่งซ้ายชื่อทศกัณฐ์ และฝั่งขวาชื่อ สหัสเดชะ ทั้งสองมีท่าทางยิ่งใหญ่งามสง่า  ถัดจากยักษ์ทั้งสองมีต้นมะขามขนาดสูงใหญ่ ตัดแต่งทรงสวยงาม มาประดับเคียงข้างในตำแหน่งที่พอเหมาะพอดี  ทำให้ดูงดงามอลังการยิ่งขึ้นไปอีก
     จากภาพวาดในหนังสือ “การเดินทางในไทยกัมพูชาและลาว ๑๘๕๘ – ๑๘๖๐” (พ.ศ. ๒๔๐๑ - ๒๔๐๓)โดยอ็องรีมูโอ (Travelsin Siam, Cambodia, and Laos, ๑๘๕๘ – ๑๘๖๐ / by HenriMouhot) ประกอบกับภาพถ่ายเก่าบริเวณเดียวกันที่ระบุว่าถ่ายเมื่อ พ.ศ. ๒๔๑๐ แสดงให้เห็นว่าต้นมะขามฝั่งยักษ์ทศกัณฐ์(กายสีเขียว ฝั่งซ้ายมือในภาพ) มีมาก่อน พ.ศ.๒๔๐๑ แล้ว สำหรับต้นมะขามฝั่งยักษ์สหัสเดชะ (กายสีขาว ฝั่งขวามือในภาพ) สันนิษฐานว่าอาจจะถูกปลูกขึ้นในภายหลัง ดังปรากฏในภาพโปสการ์ดสมัยรัชกาลที่ ๗ (พ.ศ.๒๔๖๘ – ๒๔๗๗)
     ปัจจุบัน ต้นมะขามคู่นี้ก็ยังยืนหยัดเคียงคู่ยักษ์วัดแจ้งทั้งสอง  และเป็นทิวทัศน์ที่ชื่นตาสำหรับนักท่องเที่ยว
"
เชียงราย,11.สมพงยักษ์,200 ปี,30 เมตร,35 เมตร,"19.930050, 99.718921","        กลางหมู่บ้านชาวเขาเผ่ากระเหรี่ยง บ้านห้วยปูพัฒนา หมู่ที่ ๘  มีต้นสมพงหรืองุ้นยักษ์ อายุกว่า ๒๐๐ ปี ยืนต้นตระหง่าน ขนาด ๒๙ คนโอบ มีลักษณะพิเศษ คือ มีขนาดเส้นรอบวง ๓๐ เมตร ความสูง ๓๕ เมตร และที่โคนต้นมีพูพอนหรือรากมหัศจรรย์ แผ่ออกมาคล้ายปีกสูงเกือบ ๒ เมตรไปรอบๆ   
       ต้นงุ้นยักษ์นี้เกิดขึ้นตามธรรมชาติ  และอยู่ในจุดที่มีความอุดมสมบูรณ์และมีความหลากหลายของธรรมชาติมากที่สุดแห่งหนึ่ง ของเส้นทางสายห้วยปูพัฒนา – ยางคำนุ  ในจังหวัดเชียงราย  
       ปัจจุบัน  ชาวบ้านช่วยกันดูแลอนุรักษ์ต้นไม้นี้ไว้ และกลายเป็นจุดดึงดูดให้นักท่องเที่ยวมาชื่นชมความงามและความยิ่งใหญ่ 
"
ลำปาง,12. สมพงแห่งศรัทธา,282 ปี,ไม่ระบุ,ไม่ระบุ,"18.771825, 99.957567","        ต้นสมพง หรืองุ้นเก่าแก่ขนาดใหญ่ อายุกว่า ๒๘๒ ปี ยืนต้นตระหง่านอยู่ ณ บ้านทุ่งศาลา หมู่ที่ ๑ ตำบลนาแก อำเภองาว จังหวัดลำปาง  เป็นต้นไม้แห่งศรัทธาของชุมชนเพราะมีประวัติความเป็นมาเกี่ยวพันกับประวัติศาสตร์ 
       จากประวัติที่จารึกไว้ ณ อนุสรณ์สถาน ฯ ระบุว่า พ่อขุนงำเมืองแห่งเมืองพยาวได้ยกทัพมาช่วยเมืองเงิน (งาวในปัจจุบัน) ให้รอดพ้นจากเงี้ยวถึงสองครั้งในพุทธศักราช ๑๘๕๐ และพุทธศักราช ๑๘๕๖ ครั้งสุดท้ายพ่อขุนงำเมืองถูกฟันได้รับบาดเจ็บสาหัสและสิ้นพระชนม์ ณ บ้านทุ่งศาลาแห่งนี้ โดยชาวบ้านเชื่อว่าสิ้นพระชนม์ใต้ต้นไม้ใหญ่แห่งนี้
       ปัจจุบัน ต้นสมพงหรือต้นงุ้นนี้ จึงเป็นส่วนหนึ่งในความเชื่อและศรัทธาของชุมชน 
"
กระบี่,13. สมพงผึ้งหลวง ,100 ปี,34 เมตร,30 เมตร,"8.240642,  98.913713","      ณ อุทยานแห่งชาติเขาพนมเบญจา จังหวัดกระบี่ ผืนป่าที่บางคนเปรียบว่าดั่ง “หลังคา” ของเมืองกระบี่ มีต้นสมพงหรือที่ชุมชนเรียกอีกชื่อหนึ่งว่า มันช้าง อายุ ๑๐๐ กว่าปี มีขนาดใหญ่กว่า ๑๕ คนโอบ แผ่พูพอนหรือรากมหัศจรรย์เป็นปีกออกไปทุกทิศทาง เพื่อช่วยค้ำยันลำต้นที่สูงลิ่วอย่างน่าตื่นตาตื่นใจ วัดเส้น รอบวงได้ ๓๔ เมตร และสูงกว่า ๓๐ เมตร ให้ร่มเงาร่มรื่น เมื่อมองสูงขึ้นไปตามคาคบน้อยใหญ่ จะพบผึ้งหลวงอาศัยทำรังขนาดใหญ่เป็นจำนวนมาก ต้นสมพงต้นนี้ ค้นพบครั้งแรกเมื่อมีการจัดตั้งอุทยาน ฯ ในปี พ.ศ. ๒๕๒๓ 
     ปัจจุบันเป็นจุดหนึ่งในเส้นทางท่องเที่ยวที่ผู้คนนิยมมาชมความยิ่งใหญ่ของธรรมชาติ
"
นราธิวาส,14. สมพงภูเขาทอง,100 ปี,25 เมตร,30 เมตร,"5.807159, 101.741005","    ห่างจากหน่วยพิทักษ์ภูเขาทอง ซึ่งเป็นหน่วยย่อยของเขตรักษาพันธุ์สัตว์ป่าฮาลา – บาลา เพียง ๑๐๐ เมตร ซึ่งเป็นจุดที่ผู้มาเยือนจะได้สัมผัสกับป่าดงดิบที่สมบูรณ์ที่สุดในประเทศไทยอย่างใกล้ชิด มีต้นสมพงหรือที่ชาวบ้านเรียกว่า “กะพงยักษ์”อายุมากกว่า ๑๐๐ ปียืนตระหง่านอยู่ สมพงต้นนี้ วัดขนาดเส้นรอบวงได้ ๒๕ เมตร ขนาด ๒๗ คนโอบ และความสูง ๓๐ เมตร ความสูงของพูพอนหรือรากมหัศจรรย์ถึง ๔ เมตร ตั้งอยู่ในเขต อำเภอสุคิริน จังหวัดนราธิวาส 
     สมพงต้นนี้ถูกค้นพบเมื่อวันที่ ๑๙ ตุลาคม ๒๕๔๓ เมื่อครั้งสมเด็จพระนางเจ้าสิริกิติ์ พระบรมราชินีนาถ ในพระบาทสมเด็จพระปรมินทรมหาภูมิพลอดุลยเดช ทรงเยี่ยมราษฎรตำบลภูเขาทอง อำเภอสุคิริน จังหวัดนราธิวาส
      ปัจจุบัน ยังอยู่ในป่าดงดินสมบูรณ์  และเป็นความภูมิใจผู้รักป่าและสิ่งแวดล้อม
"
ยะลา,15. สมพงยักษ์ใหญ่,"1,000ปี",50.80 เมตร,30 เมตร,"5.856371, 101.235391","        หนึ่งในหลายสิ่งอันเป็น “ที่สุด” ของยะลา และดึงดูดนักท่องเที่ยวให้มาเยือน คือ ต้นสมพงขนาดที่ใหญ่มหึมาวัดเส้นรอบวงได้ ๕๐.๘๐ เมตร และความสูงกว่า ๓๐ เมตร อายุ ๑,๐๐๐ ปีขึ้นไป ตั้งตระหง่านอยู่ภายในหมู่บ้านจุฬาภรณ์พัฒนา ๑๐ อำเภอเบตง  จังหวัดยะลา ซึ่งถือเป็นต้นไม้ใหญ่ที่สุดในภาคใต้  มีขนาด ๕๐ คนโอบ
       เป็นต้นไม้ที่เกิดขึ้นตามธรรมชาติในป่าภาคใต้ อันอุดมสมบูรณ์ไปด้วยป่าไม้หลากหลายพันธุ์ 
        ปัจจุบันต้นสมพงยักษ์ใหญ่ หรือที่เรียกกันว่า ต้นสมพงเบตง เป็นหมุดหมายหนึ่งของนักท่องเที่ยว สามารถสร้างความตื่นตะลึงและประทับใจแก่ผู้มาเยือนได้เสมอ

"
พิจิตร,16. ตะเคียนนางไม้,400 ปี,11.50 เมตร,50 เมตร,"16.524096, 100.269951","     ณ วัดหงส์  อำเภอเมือง จังหวัดพิจิตร มีต้นตะเคียนใหญ่ยักษ์ ยืนต้นอยู่ทางทิศเหนือของวัด  ห่างจากฝั่งตะวันออกของลำน้ำน่านประมาณ  ๕๐๐ เมตร  ว่ากันว่ามีอายุราว ๔๐๐ ปี  มีเส้นรอบวง ๑๑.๕๐ เมตร สูง ๕๐ เมตร ลำต้นสูงตรงแผ่กิ่งก้านสง่างาม  แต่เดิมเรียกต้น “ต้นแม่โหงแม่นาง” เพราะเชื่อกันว่ามีนางไม้สถิต 
     จากประวัติวัด เล่าว่า เมื่อสมัยสงครามไทยสู้รบกับพม่าในอดีต ขณะที่บ้านเมืองระส่ำระสาย มีหัวหน้าหมู่บ้านคนหนึ่งชื่อ”จางวางเหม็ง” ได้อพยพครอบครัวและบริวารชาวบ้านเชือกจากพระนครศรีอยุธยา มาตั้งรกรากอยู่ที่บ้านวัดหงส์ใกล้ๆกับต้นตะเคียนใหญ่ ทางฝั่งตะวันออกของลำน้ำน่าน  ต้นตะเคียนใหญ่นั้นก็คือ ต้นแม่โหงแม่นาง ต้นนี้  
   ปัจจุบัน ต้นตะเคียนแม่โหงแม่นางต้นนี้  เป็นศูนย์รวมความเคารพนับถือของชุมชน วัดและชุมชนจึงร่วมกันจัดการบวงสรวงในช่วงเดือน ๖ ของทุกปี 
"
ระยอง,17. ตะเคียนงาม,400 ปี,7.40 เมตร,20 เมตร,"12.710131, 101.707732","    ในวัดตะเคียนงาม  ตำบลปากน้ำประแสร์  อำเภอแกลง จังหวัดระยอง  มีต้นตะเคียนใหญ่ ๒ ต้น อายุกว่า ๔๐๐ ปี มีลำต้นสูงตะหง่าน ชาวบ้านเรียกว่า ต้นตะเคียนเจ้าแม่และต้นตะเคียนเจ้าพ่อ  ต้นเจ้าแม่มีขนาดเส้นรอบวง ๗.๔๐ เมตร  สูงประมาณ ๒๐ เมตร มีลักษณะเป็นกิ่งเดียวขึ้นไป เนื่องจากเคยมีกิ่งสาขาหักลงมากิ่งหนึ่ง  ต้นตะเคียนต้นเจ้าแม่นี้เชื่อกันว่า เคยมีโอ่งน้ำใส่น้ำไว้ให้ผู้สัญจรผ่านมาดื่มกิน แต่ต่อมาได้แตกรากมหัศจรรย์คลุมโอ่งน้ำนั้นไว้ภายใน  ส่วนต้นเจ้าพ่อมีขนาดเส้นรอบวง  ๕.๖๐ เมตร สูงประมาณ ๒๐ เมตรเช่นกัน แต่มีพุ่มกว้างกว่า ต้นตะเคียนคู่นี้นอกจากจะเป็นสัญลักษณ์สำคัญของวัดตะเคียนงามแล้ว ด้วยความสูงใหญ่โดดเด่นเห็นได้ในระยะไกล ในอดีตจึงเป็นหมุดหมายสำคัญในการนำเรือเข้าฝั่งของชาวประมงด้วย
    จากประวัติวัด กล่าวว่า สมัยก่อนชาวตำบลปากน้ำประแสร์ ต้องเดินทางโดยทางเรือไปบำเพ็ญกุศลที่วัดประชุมคงคา นับว่าเป็นหนทางที่ยากลำบากมาก ในปี พ.ศ.๒๔๐๙ จึงได้มีผู้บริจาคเงินก่อสร้างวัดและให้ชื่อว่า ""วัดตะเคียนงาม"" โดยถือสัญลักษณ์ตะเคียนใหญ่ ๒ ต้น มาตั้งเป็นชื่อวัด นั่นหมายความว่า ต้นตะเคียนงามจึงมีมาก่อน ปี พ.ศ. ๒๔๐๙ และเป็นสัญลักษณ์สำคัญของวัดตะเคียนงามมาจนถึงทุกวันนี้  
    ปัจจุบัน ต้นตะเคียนงามคู่นี้กลายเป็นหมุดหมายสำคัญของนักท่องเที่ยวที่มาเยือนปากน้ำประแสร์ จังหวัดระยอง
"
นครราชสีมา,18. ตะเคียนทองพันปี,"1,000 ปี",12 เมตร,50 เมตร,"14.216690, 101.901246","      ในพื้นที่อำเภอเสิงสาง จังหวัดนครราชสีมา  มีต้นตะเคียนทองยักษ์ต้นหนึ่ง อายุกว่า ๑,๐๐๐ ปี มีขนาด ๑๓ คนโอบ เส้นรอบวงประมาณ ๑๒ เมตร และสูงประมาณ ๕๐ เมตร กรมป่าไม้ได้ขึ้นบัญชีให้เป็นพันธุ์ไม้ตะเคียนทองที่ใหญ่ที่สุดในประเทศไทย นับเป็นความภาคภูมิใจของชาวอำเภอเสิงสาง จังหวัดนครราชสีมา
      ชุมชนเล่าว่า เมื่อ พ.ศ. ๒๕๓๙ ได้มีผู้ค้นพบต้นตะเคียนทองอายุกว่าพันปีต้นนี้ในอุทยานแห่งชาติทับลาน อำเภอเสิงสาง จังหวัดนครราชสีมา ต่อมา พ.ศ. ๒๕๔๐ ชุมชนได้ร่วมกันจัดพิธีบวชต้นตะเคียนทองต้นนี้ อันเป็นการนำวัฒนธรรมความเชื่อและศรัทธามาเป็นกุศโลบายในการอนุรักษ์ผืนป่าให้ยั่งยืน  ซึ่งนำไปสู่การจัดพิธีบวงสรวงเจ้าแม่ต้นตะเคียนทองเป็นประจำทุกปีในลำดับต่อมา
      ปัจจุบัน  ชุมชนยังคงจัดพิธีบวงสรวงเจ้าแม่ต้นตะเคียนทองเป็นประจำทุกปี
"
กรุงเทพมหานคร,19. ตะเคียน ทองเรือรบ,200 ปี,4.50 เมตร,20 เมตร,"13.749134,100.497357","       ต้นตะเคียนทองขนาดใหญ่  ๕ ต้น บนถนนเลียบริมคลองคูเมืองเดิม หน้าวัดราชบพิธสถิตมหาสีมารามราชวรวิหาร  กรุงเทพมหานคร มีขนาดใหญ่โต วัดเส้นรอบวงโดยเฉลี่ยต้นละ ๔.๕๐ เมตร และมีขนาดความสูงที่สูงสุดวัดได้ ๒๐ เมตร  นับอายุได้กว่า ๒๐๐ ปี สร้างความตื่นใจแก่ผู้สัญจรไปว่า  กลางกรุงเทพมหานครยังมีต้นไม้โบราณขนาดใหญ่เช่นนี้ได้
      จากประวัติความเป็นมา  ต้นตะเคียนทองเหล่านี้ปลูกมาตั้งแต่สมัยรัชกาลที่ ๑ เพื่อนำไปทำเป็นเรือรบสำหรับใช้ในราชการสงคราม  ในอดีตมีเป็นจำนวนมากเรียงรายไปสองข้างถนน  แต่ถูกตัดไปใช้งานจนเหลือเพียง ๕ ต้นเท่านั้น
      ปัจจุบัน  ทางกรุงเทพมหานครก็ได้อนุรักษ์ต้นตะเคียนทองเหล่านี้ไว้เป็นอย่างดี  และนับได้ว่าเป็นต้นไม้ประวัติศาสตร์ของกรุงเทพมหานครและประเทศไทย
"
ปราจีนบุรี,20. โพธิ์ศรีมหาโพธิ์,"2,000 ปี",20 เมตร,30 เมตร,"13.888746, 101.422527","ณ กลางลานกว้างของวัดต้นโพธิ์ศรีมหาโพธิ์  ปราจีนบุรี ต้นโพธิ์ขนาดใหญ่โดดเด่นแผ่กิ่งก้านสาขาให้ร่มเงาร่มรื่น    มีขนาดเส้นรอบวง ๒๐ เมตร สูง ๓๐ เมตร มีเส้นผ่านศูนย์กลาง ๒๕ เมตร เชื่อกันว่าต้นโพธิ์ต้นนี้เป็นหน่อจากต้นพระศรีมหาโพธิ์ที่พระสัมมาสัมพุทธเจ้าเคยประทับนั่งขณะตรัสรู้ เป็นต้นโพธิ์ทีมีและมีอายุเก่าแก่ที่สุดในประเทศไทย คือกว่า ๒,๐๐๐ ปี  นับเป็นต้นไม้สัญลักษณ์ประจำจังหวัดปราจีนบุรี
  ตามตำนานและประวัติวัดต้นศรีมหาโพธิ์ เล่าว่า เมื่อราว พ.ศ.๕๐๐ พระเจ้าทวานัมปะยะดิษฐ์ เจ้าครองเมืองศรีมโหสถในสมัยขอมเรืองอำนาจทรงเลื่อมใสในพุทธศาสนา จึงได้ส่งคณะทูตเดินทางไปขอกิ่งต้นโพธิ์จากพระศรีมหาโพธิ์ พุทธคยาประเทศอินเดีย ซึ่งเป็นต้นโพธิ์ที่พระพุทธเจ้าทรงประทับบำเพ็ญธรรมจนสำเร็จตรัสรู้ เป็นสัมมาสัมพุทธเจ้า จากเจ้าผู้ครองนครปาตุลีบุตร ประเทศอินเดีย  และนำมาปลูกไว้ที่นี่ในสมัยนั้น 
 ปัจจุบัน ทางวัดได้จัดทำระเบียงคตซึ่งประดิษฐานพระพุทธรูปปางต่างๆ ล้อมรอบต้นพระศรีมหาโพธิ์ ทำให้ยิ่งดูสง่างามน่าศรัทธา  และในวันสำคัญทางพุทธศาสนาจะมีงานนมัสการต้นพระศรีมหาโพธิ์ทุกปี
"
ระยอง,21. โพธิ์สามต้น,250 ปี,16 เมตร,20 เมตร,"12.764227, 101.808874","ต้นโพธิ์ใหญ่สามต้นภายในวัดกองดิน จังหวัดระยอง ยืนต้นเรียงรายแผ่กิ่งก้านใบให้ความร่มรื่นมานานกว่า ๒๕๐ ปี แต่ละต้นวัดขนาดเส้นรอบวงได้ประมาณ ๑๖ เมตร สูงประมาณ ๒๐เมตร  เป็นเสมือนสัญลักษณ์สำคัญให้น้อมสำนึกในพระมหากรุณาธิคุณของสมเด็จพระเจ้าตากสินมหาราช
 จากประวัติของวัดระบุว่ากองทัพของพระยาตาก ได้มาตั้งค่ายหยุดพักทัพม้าทัพช้างและไพร่พลอยู่ที่บริเวณวัดเพื่อทำการตำดินปืน รวบรวมสะสมไว้ใช้ในการออกศึกสงครามและได้อธิษฐานจิตปลูกโพธิ์สามต้นไว้เพื่อเป็นอนุสรณ์อีกทั้งเป็นกุศโลบายเรียกขวัญและกำลังใจให้เหล่าทหารฮึกเหิมก่อนออกทัพสู้กับพม่าที่เมืองจันทบูร
ปัจจุบัน ต้นโพธิ์สามต้น ยังยืนเด่นเป็นศูนย์รวมความศรัทธาและเป็นที่ยึดเหนี่ยวทางจิตใจของผู้คนทั้งในจังหวัดระยองและในภาคตะวันออกมาโดยตลอด
"
อ่างทอง,22. โพธิ์ล้อมโบสถ์,400 ปี,ไม่ระบุ,ไม่ระบุ,"14.603032, 100.438307","ณ โบสถ์วัดสังกระต่าย จังหวัดอ่างทอง มีโพธิ์ขนาดใหญ่ ๔ ต้น ขึ้นปกคลุมรอบโบสถ์ แผ่รากชอนไชประสานกันทั้งภายนอกและภายในยึดผนังโบสถ์โบราณทั้งหลังไว้อย่างแน่นหนาและงดงาม ลำต้นแตกแขนงกิ่งก้านให้ร่มเงาเสมือนทำหน้าที่แทนหลังคาโบสถ์ที่ผุพังไปตามกาลเวลา สร้างความอัศจรรย์ใจแก่ผู้พบเห็นเป็นอย่างยิ่ง  คาดว่าทั้งโบสถ์และต้นโพธิ์สี่ต้นน่าจะมีอายุประมาณ ๔๐๐ ปี
สันนิษฐานว่าวัดนี้สร้างขึ้นสมัยอยุธยาตอนต้น เมื่อ ๔๐๐ ปีมาแล้ว และถูกทิ้งร้างมาประมาณ ๒๐๐ กว่าปี  นับแต่เสียกรุงศรีอยุธยาครั้งที่ ๒  ทั้งนี้ กรมศิลปากรได้ขึ้นทะเบียนโบสถ์วัดสังกระต่าย จังหวัดอ่างทอง เป็นโบราณสถานลำดับที่ ๑๐๙ ของภาคกลางแล้ว
ปัจจุบันโพธิ์ล้อมโบสถ์และโบสถ์วัดสังกระต่ายเป็นสถานที่ท่องเที่ยวของจังหวัดอ่างทอง  เหมาะแก่การศึกษาเรียนรู้ทั้งเรื่องพฤกษศาสตร์และประวัติศาสตร์
"
กรุงเทพมหานคร,23. โพธิ์ประวัติศาสตร์,ไม่ระบุ,ไม่ระบุ,ไม่ระบุ,"13.765097, 100.490946","ต้นโพธิ์ขนาดใหญ่กลางลานที่มีตึกล้อม ภายในมหาวิทยาลัยธรรมศาสตร์  กรุงเทพมหานคร เป็นต้นโพธิ์ที่มีบทบาทในประวัติศาสตร์การเมืองของไทย  พื้นที่โดยรอบต้นโพธิ์ต้นนี้ถูกเรียกว่า ลานโพธิ์ เป็นพื้นที่ทางประวัติศาสตร์และการเมืองเพื่อการต่อสู้เรียกร้องรัฐธรรมนูญและประชาธิปไตยของนักศึกษาธรรมศาสตร์และประชาชน รวมทั้งการเรียกร้องอื่น ๆ หลายครั้ง
 มีการบันทึกไว้ว่า โพธิ์ต้นนี้ น่าจะเป็นต้นไม้ที่ติดมากับที่ดินตั้งแต่ซื้อมาจากกระทรวงกลาโหม และมีอายุแก่กว่ามหาวิทยาลัยธรรมศาสตร์ ซึ่งสถาปนาขึ้นเมื่อ พ.ศ.๒๔๗๗   จึงนับอายุได้เกือบร้อยปี 
 ปัจจุบัน โพธิ์ต้นนี้ยังเป็นศูนย์รวมของการต่อสู้เรียกร้องของนักศึกษามหาวิทยาลัยตามวาระโอกาส 
"
นครราชสีมา,24. ไทรงาม,350 ปี,9 เมตร,35 เมตร,"15.227286, 102.502728","ไทรย้อย หรือ ที่นิยมเรียกว่า “ไทรงาม”อยู่ในพื้นที่โครงการส่งน้ำและบำรุงรักษาทุ่งสัมฤทธิ์ อำเภอพิมาย จังหวัดนครราชสีมา เป็นลานไทรห้อยย้อยร้อยเกี่ยวพันกันครอบคลุมพื้นที่กว่า ๓๕,๐๐๐ ตารางฟุต โดยต้นที่ใหญ่ที่สุด มีขนาดเส้นรอบวง ๙ เมตร ความสูง ๓๕ เมตร  นับอายุกว่า ๓๕๐ ปีมาแล้ว ที่ไทรย้อยเหล่านี้แผ่กิ่งก้านสาขาออกรากเจริญเติบโตเป็นต้นใหม่มากมาย ทุกลำต้น ราก กิ่งก้านและใบ สอดประสานเกี่ยวพันกันจนเกิดเป็นคูหาแห่งแสงเงาขนาดใหญ่ดูงดงามวิจิตร เป็นความมหัศจรรย์ทางธรรมชาติที่เหนือคำบรรยาย
นับเป็นเวลา ๑๐๐ กว่าปีมาแล้ว ที่ไทรงามแห่งนี้เริ่มเป็นที่รู้จักและมีชื่อเสียง  บันทึกไว้ว่านับตั้งแต่สมเด็จพระศรีพัชรินทราบรมราชินีนาถ ในพระบาทสมเด็จพระจุลจอมเกล้าฯ รัชกาลที่ ๕ ได้เสด็จฯ ประพาสเมืองพิมาย เมื่อวันที่ ๒๑ มกราคม ๒๔๕๔ และได้พระราชทานนามว่า “ไทรงาม”
ปัจจุบัน ไทรงาม เป็นสถานที่ท่องเที่ยวสำคัญแห่งหนึ่งของจังหวัดนครราชสีมา
"
พังงา,25. ไทรย้อยชายน้ำ,200 ปี,2 เมตร,20 เมตร,"8.876397,98.342107","ต้นไทรย้อยใบทู่โบราณขนาดใหญ่ มีอายุกว่า ๒๐๐ ปี แผ่ขยายกิ่งก้านสาขาโอบกอดทอดยาวเป็นรูปอุโมงค์ รากของต้นไทรจำนวนมากทอดตัวลงสู่สายน้ำ สลับกับไม้อื่นๆ ทำให้บรรยากาศโดยรวมคล้ายป่าดงดิบในอะเมซอนจึงเป็นที่มาของชื่อ“ลิตเติ้ลอะเมซอน”ที่ทรงเสน่ห์ สร้างความหลงใหลแก่ผู้มาเยือนคลองสังเน่ห์ อำเภอตะกั่วป่า จังหวัดพังงา 
 ข้อมูลจากชาวชุมชนคลองสังเน่ห์ ระบุว่า คลองสังเน่ห์ เป็นผืนป่าเล็กๆ ที่เต็มไปด้วยความหลากหลายทางชีวภาพ  สองฝั่งคลองเต็มไปด้วยต้นไทรและไม้ชายน้ำที่มีรากขึ้นเกาะเกี่ยวกันอย่างหนาแน่น ต้นไทรที่มีขนาดใหญ่สุด วัดขนาดเส้นรอบวงกว่า ๒ เมตร สูงกว่า ๒๐ เมตร ที่นี่มีความพิเศษของระบบนิเวศน์ทั้งน้ำจืดและน้ำเค็มผสมกัน 
ปัจจุบันเป็นที่นิยมของนักท่องเที่ยวเชิงนิเวศน์ที่นั่งเรือเข้ามาชมความสมบูรณ์ของป่าและสัตว์หลายประเภท เช่น นกเงือก งู เป็นต้น ชาวบ้าน และองค์กรท้องถิ่นต่างร่วมมือกันสร้างความรู้ความเข้าใจในการพัฒนาควบคู่กับการอนุรักษ์ทรัพยากรธรรมชาติและสิ่งแวดล้อมให้มีความยั่งยืนและนำมาซึ่งรายได้ให้แก่ชุมชนและจังหวัด
"
ยะลา,26. ไทรปิยะมิตร,ไม่ระบุ,60.8 เมตร,40 เมตร,"5.891988, 101.048453","ต้นไทรยักษ์ ณ บ้านอุโมงค์ปิยมิตร ๑  ตำบลตะเนาะแมเราะ อำเภอเบตง  จังหวัดยะลา วัดเส้นรอบวงได้ ๖๐.๘ เมตร สูง ๔๐ เมตร ยืนตระหง่านท่ามกลางป่าทึบ  บริเวณโคนต้นมีรากมหัศจรรย์ หรือ พูพอน แผ่ออกมาราวกับปีกที่กางออก มีขนาดสูงใหญ่ กลายเป็นไม้ค้ำยันต้นให้มั่นคงแข็งแรง และช่วยดูดซับน้ำ ทำให้ลำต้นยิ่งดูอลังการเก่าแก่โบราณ ชุมชนจึงเรียกอีกชื่อหนึ่งในเชิงเปรียบเทียบว่า “ต้นไม้พันปี”
 ต้นไทรยักษ์นี้ ในอดีตเคยเป็นต้นไม้อำพรางทางเข้าอุโมงค์ปิยะมิตร อันเป็นอุโมงค์หลบซ่อนตัวในการทำสงครามต่อสู้กับรัฐของโจรจีนคอมมิวนิสต์มลายา 
 ปัจจุบัน  อุโมงค์ปิยะมิตรและต้นไทรยักษ์กลายเป็นสถานที่ท่องเที่ยวของชุมชน  นับเป็นอนุสรณ์สถานที่มีคุณค่าทางประวัติศาสตร์  เป็นแหล่งเรียนรู้และแหล่งท่องเที่ยวที่อันเป็นมรดกทางวัฒนธรรมที่สำคัญของท้องถิ่น
"
กาญจนบุรี,27. กร่างศาลเจ้า,320 ปี,18 เมตร,25 เมตร,"13.920578, 99.760672","กร่างต้นนี้ ลำต้นขนาดกว่า ๒๗ คนโอบ ยืนต้นอยู่ริมแม่น้ำแม่กลอง อำเภอท่ามะกา จังหวัดกาญจนบุรี วัดเส้นรอบวงประมาณ ๑๘ เมตร สูงประมาณ ๒๕ เมตร  แต่ละกิ่งเหมือนกับโคนต้นไม้ขนาดใหญ่ แผ่กิ่งก้านสาขารอบบริเวณ โอบคลุมตัวศาลเจ้าเก่าแก่สมัยกรุงศรีอยุธยา คนท้องถิ่นจึงเรียกกันว่า “ศาลเจ้าตึกในโพรงไม้”
 กรมศิลปากรได้ตรวจวิเคราะห์อิฐแดงและอิฐมอญของศาลเจ้า พบว่าอยู่ในสมัยอยุธยาตอนปลาย จึงสันนิษฐานได้ว่าต้นไม้ดังกล่าวน่าจะมีอายุไม่น้อยกว่า ๓๒๐ ปี มีเรื่องเล่าต่อๆกันมาในชุมชนว่า ในสมัยก่อนมีการค้าขายทางเรือ  พ่อค้าแม่ค้ามักจะแวะมาสักการะสิ่งศักดิ์สิทธิ์ที่ศาลเจ้า และขอพรให้เดินทางปลอดภัย ค้าขายราบรื่นประสบความสำเร็จ 
ปัจจุบันยังเป็นศูนย์รวมความเชื่อความศรัทธาของประชาชน และมีการจัดงานทำบุญในวันที่ ๑๓ เมษายน เป็นประจำทุกปี
"
กรุงเทพมหานคร,28. กร่างศิลปากร,ไม่ระบุ,15 เมตร,25 เมตร,"13.752916, 100.490240","ต้นกร่างขนาดใหญ่ตระหง่านเบียดตัวแทรกอยู่ท่ามกลางอาคารเรียน หน้าคณะโบราณคดี มหาวิทยาลัยศิลปากร  วัดเส้นรอบวงได้ประมาณ ๑๕ เมตร และสูงประมาณ ๒๕ เมตร  เป็นที่คุ้นชินตาของนักศึกษา และประชาชนที่ผ่านไปผ่านมา 
 ข้อมูลจากมหาวิทยาลัยศิลปากร ระบุว่า กร่างต้นนี้ปลูกสมัยต้นกรุงรัตนโกสินทร์ ก่อนที่วังท่าพระจะเป็นมหาวิทยาลัยศิลปากร  เชื่อว่าอายุนับร้อยปีแต่ไม่มีใครทราบอายุที่แท้จริง   
ปัจจุบัน เป็นต้นไม้ใหญ่ประจำมหาวิทยาลัย  นักศึกษาบางคนให้ความเคารพเรียกว่า “ปู่กร่าง”
"
ลพบุรี,29. นิโครธคู่วัด,100 ปี,1.6 เมตร,5 เมตร,"14.960408, 100.566702","ณ วัดพานิชธรรมิการาม อำเภอบ้านหมี่ จังหวัดลพบุรี มีนิโครธต้นงามอายุกว่า ๑๐๐ ปี วัดเส้นรอบวง ได้ ๑.๖ เมตร และสูง ๕ เมตร รูปลักษณ์ลำต้นเป็นไปตามธรรมชาติของต้นนิโครธทุกประการคือลำต้นสง่างาม โดดเด่น และมีรากอากาศที่มีขนาดเกือบเท่ากับลำต้นจำนวนมากรายล้อมเป็นวง แลดูมหัศจรรย์  
ต้นนิโครธต้นนี้ หลวงปู่บุญเลี้ยง อดีตเจ้าอาวาสวัด เป็นผู้นำมาปลูก  โดยได้แรงบันดาลใจจากความเชื่อตามพุทธประวัติที่กล่าวว่าต้นนิโครธเป็นต้นไม้ที่ประทับของพระพุทธเจ้าหลังการตรัสรู้ถึง ๒ ช่วงคือ  เช้าวันขึ้น ๑๕ ค่ำเดือน ๖ ในสมัยพุทธกาล นางสุชาดาได้นำข้าวมธุปายาสมาถวายพระพุทธเจ้าที่ใต้ต้นนิโครธ ด้วยเข้าใจผิดคิดว่าเป็นรุกขเทวดา และเป็นต้นไม้ที่ประทับของพระพุทธเจ้าหลังการตรัสรู้ 
ปัจจุบัน เป็นต้นไม้คู่วัด  สร้างความร่มรื่นและประทับใจแก่ผู้มาเยือน
"
ราชบุรี,30. อิน จันวัดหลวง,260- 360 ปี,12.36 เมตร,30 เมตร,"13.702006, 99.911763","ในบริเวณวัดหลวง ตำบลวังเย็น อำเภอบางแพ จังหวัดราชบุรี มีต้นจันโบราณ ๒ ต้น อายุราว ๒๖๐ - ๓๖๐ ปี เส้นรอบวง ๑๒.๓๖ เมตร สูง ๓๐ เมตร ปลูกไว้คู่กันทางด้านเหนือและใต้ของพระอุโบสถ ต้นด้านทิศเหนือ มีขนาด ๑๒.๓๖ เมตร ส่วนต้นด้านทิศใต้มีขนาด ๑๐.๕๐ เมตร 
 จากประวัติวัด ระบุว่า วัดหลวง เป็นวัดโบราณ สร้างในราวสมัยกรุงศรีอยุธยา ไม่ปรากฏนามผู้สร้าง และ พ.ศ. ที่สร้าง ไม่มีหลักฐานที่เป็นลายลักษณ์อักษรอื่น นอกจากอักขระขอมมอญ ที่จารึกไว้บนแผ่นเสมาด้านหน้าอุโบสถราวพุทธศตวรรษที่ ๒๒ – ๒๓   ภายในวัดเป็นสถานที่ร่มรื่นด้วยต้นไม้ใหญ่ โดยเฉพาะ ต้นจันที่ใหญ่ที่สุดจำนวน ๒ ต้นที่ปลูกไว้คู่กัน สันนิษฐานว่าปลูกตอนสร้างอุโบสถครั้งแรก เก่าแก่นับร้อยปี  ปัจจุบัน ต้นจันทั้งคู่ อยู่ในความดูแลรักษาของวัด  เป็นที่ร่มรื่นตาและร่มรื่นใจแก่ผู้พบเห็น
"
ลพบุรี,31. จันหลายแผ่นดิน,340 ปี,7 เมตร,20 เมตร,"14.8003361, 100.6101583","ต้นจันต้นนี้ยืนต้นอยู่หน้าพระที่นั่งจันทรพิศาล พระนารายณ์ราชนิเวศน์  มีอายุ ๓๔๐ ปี ลำต้นขนาด ๔ คนโอบ เส้นรอบวง ๗ เมตร สูง ๒๐ เมตร แตกกิ่งใบเขียวขจีเป็นพุ่มสวยสมบูรณ์ ทำให้ภูมิทัศน์ดูร่มรื่นงดงาม สมเป็นต้นไม้คู่พระราชวังโบราณ 
     ข้อมูลจากพิพิธภัณฑสถานแห่งชาติ สมเด็จพระนารายณ์ จังหวัดลพบุรี ระบุว่า  ต้นจัน ขึ้นโดดเด่นอยู่หน้าพระที่นั่งจันทรพิศาล พระนารายณ์ราชนิเวศน์ ซึ่งเป็นพระราชวังที่สมเด็จพระนารายณ์มหาราช ทรงพระกรุณาโปรดเกล้าฯ ให้สร้างขึ้นเมื่อ พ.ศ. ๒๑๐๙ เดิมมี ๒ ต้น  แต่ปัจจุบันเหลือเพีบง ๑ ต้น จึงถือได้ว่าเป็นต้นจันหลายแผ่นดิน
 ปัจจุบัน อยู่ในความดูแลของพิพิธภัณฑสถานแห่งชาติ สมเด็จพระนารายณ์ จังหวัดลพบุรี และเป็นต้นไม้สำหรับการเรียนรู้สำหรับคนรุ่นหลัง
"
เชียงใหม่,32. จามจุรียักษ์,ไม่ระบุ,9 เมตร,19 เมตร,"18.780739, 99.009589","สโมสรยิมคานา ซึ่งตั้งอยู่ที่ตำบลวัดเกตุ อำเภอเมือง จังหวัดเชียงใหม่ เป็นสโมสรสนามกอล์ฟที่เก่าแก่ที่สุดในประเทศไทย  บริเวณหน้าสโมสรมีต้นจามจุรีต้นหนึ่ง ยืนต้นมายาวนาน  มีขนาดเส้นรอบวง ๙ เมตรความสูง ๑๙ เมตร  มีลักษณะลำต้นแผ่ขยายแตกกิ่งก้านสาขาไปโดยรอบ งามตระการตา ได้รับรางวัลจากการประกวดต้นไม้ใหญ่จากเทศบาลนครเชียงใหม่ เมื่อ พ.ศ.๒๕๔๘ ด้วย
 จามจุรีนี้เติบโตมาก่อนการก่อตั้งสโมสรยิมคานา เชียงใหม่ ซึ่งก่อตั้งขึ้นโดยกลุ่มข้าราชการอังกฤษที่มาทำสัมปทานป่าไม้ในเมืองไทย เมื่อวันที่ ๖ เมษายน ๒๔๔๑ ในรัชสมัยของพระบาทสมเด็จพระจุลจอมเกล้าเจ้าอยู่หัว รัชกาลที่ ๕  และผู้บริหารสโมสรได้ดูแลรักษาต้นจามจุรีต้นนี้เป็นอย่างดี
 ปัจจุบัน  จามจุรียักษ์ต้นนี้เป็นความภาคภูมิใจของคนเชียงใหม่  และกลายเป็นหมุดหมายของนักท่องเที่ยวผู้มาเยือนเชียงใหม่ 
"
กาญจนบุรี,33. จามจุรีอลังการ,100 ปี,15 เมตร,20 เมตร,"13.971866, 99.511210","ไม่ไกลจากตัวเมืองกาญจนบุรี ที่กองการสัตว์และเกษตรกรรมที่ ๑ อำเภอด่านมะขามเตี้ย มีต้นจามจุรียักษ์ อายุกว่า ๑๐๐ ปี ขนาดใหญ่ ๑๐ คนโอบ  สามารถวัดความสูงของต้นจากพื้นดินสู่ยอดได้ประมาณ ๒๐ เมตร มีขนาดเส้นรอบวงประมาณ ๑๕ เมตร ความสูงประมาณ ๒๐ เมตรรัศมีทรงพุ่มของต้นประมาณ ๒๕.๘๗ เมตร มีเส้นผ่าศูนย์กลางของร่มเงายาวประมาณ ๕๑.๗๕ เมตร แผ่กิ่งก้านสาขาร่มรื่นอลังการเป็นรูปร่มปกคลุมบริเวณกว้างถึง ๑ ไร่ ๒ งาน ๔ วา  เป็นความภาคภูมิใจอย่างยิ่งของชาวกาญจนบุรี
 จามจุรีต้นนี้เติบโตอย่างเป็นธรรมชาติ  และอยู่ภายใต้การดูแลภายใต้เขตการดูแลของกองการสัตว์และเกษตรกรรม กรมการสัตว์ทหารบก
 ปัจจุบัน  เป็นสถานที่ท่องเที่ยวอีกแห่งหนึ่งของจังหวัดกาญจนบุรี
"
อุทัยธานี,34. ผึ้งยักษ์,300- 400 ปี,97 เมตร,70 เมตร,"15.084610, 99.519985","ต้นผึ้งหรือต้นเชียง หรือที่ชาวบ้านเรียกว่า “ต้นไม้ยักษ์”ยืนต้นตระหง่านอย่างน่าอัศจรรย์ ณ หมู่บ้านสะนำ จังหวัดอุทัยธานี มีความสูง ๗๐ เมตร วัดเส้นรอบวงแนบตามพูพอนหรือรากมหัศจรรย์ที่ยื่นออกมาได้ ๙๗  เมตร ขนาด ๔๐ คนโอบ ถือเป็นต้นไม้ที่มีพูพอนใหญ่ที่สุดในประเทศไทย มีอายุราว ๓๐๐ - ๔๐๐ ปี เป็นสิ่งมหัศจรรย์ทางธรรมชาติที่ยังคงอยู่ให้ลูกหลานได้เห็นคุณค่า
  ในอดีตมีต้นผึ้งหรือต้นเชียงอยู่ในพื้นที่อุทัยธานีเป็นจำนวนมาก แต่ถูกตัดไปหมด เหลือเพียงต้นผึ้งยักษ์ต้นนี้เท่านั้น  ซึ่งอยู่ใกล้ศาลเจ้าบ้าน อันเป็นศูนย์รวมจิตใจของคนไทยเชื้อสายลาวทุกหมู่บ้านที่อยู่ในพื้นที่ พร้อมแวดล้อมไปด้วยต้นหมากมากมายมหาศาล หรือที่เรียกว่า ป่าหมากล้านต้น อีกด้วย
  ทุก ๆ ปี ในวันแรม ๑ ค่ำ เดือน ๖ จะมีพิธีเลี้ยงเจ้าบ้าน และประเพณีปิดบ้าน ซึ่งสืบสานกันมาเนิ่นนานครั้งแต่อพยพมาจากกรุงเวียงจันทน์ เป็นพิธีแสดงความกตัญญูและความเคารพต่อวิญญาณบรรพบุรุษ ที่ปกปักรักษา คุ้มครองและให้อยู่ดีกินดี ต้นผึ้งยักษ์นี้เป็นส่วนหนึ่งของพิธีกรรมนั้นด้วย
"
เลย,35. เซียงใหญ่,150-  200 ปี,22 เมตร,ไม่ระบุ,"17.519282, 101.776325","บริเวณใกล้แม่น้ำเลย ตำบลชัยพฤกษ์ อำเภอเมืองเลย จะมีต้นเซียงใหญ่  อันเป็นต้นไม้ที่ใหญ่ที่สุดของเมืองเลย  เซียงต้นนี้มีลำต้นสมบูรณ์ พูพอนแผ่ปีกกว้างค้ำต้นตรง สูงตระหง่านแข็งแรง แผ่กิ่งก้านสาขา แตกใบเขียวชอุ่ม นอกจากจะให้ความร่มรื่นแก่ผู้มาเยือนแล้ว ผึ้งหลวงยังได้มาอาศัยทำรังจำนวนมากอยู่ตามกิ่งก้านบนยอดสูง มีเส้นรอบวงประมาณ ๒๒ เมตร อายุอยู่ระหว่าง ๑๕๐ - ๒๐๐ ปี ในบริเวณใกล้เคียงยังพบไม้ขนาดใหญ่ที่อยู่ในสภาพสมบูรณ์ขนาดเส้นรอบวงไม่น้อยกว่า ๑๐ เมตร เรียงรายไปร่วม ๑๐ ต้น ทำให้บริเวณโดยรอบมีสภาพป่าที่สมบูรณ์ร่มรื่นเหมาะแก่การพัฒนาเป็นแหล่งท่องเที่ยวของชุมชน
 ต้นเซียงใหญ่นี้  เติบโตอยู่ในกลุ่มเดียวกับต้นไม้ใหญ่ ๆของจังหวัดเลย  
 ปัจจุบัน ชาวบ้านได้ร่วมกันอนุรักษ์ต้นไม้ต้นนี้ไว้  และถือเป็นสถานที่ท่องเที่ยวแห่งใหม่ให้คนรุ่นหลังได้ศึกษาและชื่นชมธรรมชาติ
"
เชียงใหม่,36. มะจำโรงสันป่าตอง,300 ปี,31.4 เมตร,90 เมตร,"18.623655, 98.890304","ริมทางหลวงหมายเลข ๑๐๘ ใกล้กับสี่แยกไฟแดงตลาดมะจำโรง อำเภอสันป่าตอง จังหวัดเชียงใหม่  มีต้นจำมะโรงต้นหนึ่งยืนต้นสูงใหญ่ โดดเด่นคู่อำเภอสันป่าตองมานานกว่า ๓๐๐ ปี วัดเส้นรอบวงได้ ๓๑.๔ เมตร ความสูงมากกว่า ๙๐ เมตร ชุมชนจึงยกให้เป็นสัญลักษณ์ที่ใหญ่และเก่าแก่ที่สุดของอำเภอ  
จากตำนานท้องถิ่นผู้เฒ่าผู้แก่เล่าว่า น่าจะปลูกไว้ตั้งแต่ยุคสร้างเมืองเชียงใหม่ นอกจากให้ร่มเงาแล้ว ชาวบ้านยังเชื่อว่าเป็นต้นไม้ที่ศักดิ์สิทธิ์โดยจะเห็นได้จากความศรัทธาที่มีการตั้งศาลบูชาไว้โดยรอบ 
ปัจจุบันอยู่ในความดูแลของ คุณจิราวรรณ์ สุต๋า เจ้าของที่ดิน ซึ่งครอบครองสืบทอดต่อมาจากบรรพบุรุษ ผู้ยืนยันว่าจะมุ่งมั่นดูแลและอนุรักษ์ต้นจำมะโรงต้นนี้ด้วยความภาคภูมิใจต่อไป 
"
อุบลราชธานี,37. ส้มโฮงดุมใหญ่,300 ปี,7 เมตร,40 เมตร,"15.646572, 104.740657","ต้นส้มโฮง หรือสำโรง ลำต้นสูงชะลูด กิ่งก้านแตกแขนงออกเป็นระยะ ทรงพุ่มเป็นชั้น ดูคล้ายฉัตรยืนตระหง่านงามอยู่ในวัดดุมใหญ่ จังหวัดอุบลราชธานี  มีขนาดเส้นรอบวงได้ ๗ เมตร ความสูง ๔๐ เมตร ให้ความร่มรื่นแก่สภาพแวดล้อม  และเป็นความภาคภูมิใจของชาวอุบลราชธานี
 ข้อมูลจากวัด กล่าวว่า ส้มโฮงต้นนี้ ยืนต้นมาแต่โบราณกาล  มีอายุกว่า ๓๐๐ ปี  เป็นต้นไม้ยึดเหนี่ยวจิตใจของผู้คนที่มาวัดปฏิบัติธรรม
ปัจจุบัน   อยู่ในความดูแลของวัดดุมใหญ่  จังหวัดอุบลราชธานี

"
สุโขทัย,38. มะม่วงวัด   ศรีชุม,200 ปี,6 เมตร,20 เมตร,"17.026823, 99.693089"," ใกล้ๆกับมณฑปวัดศรีชุม ซึ่งเป็นที่ประดิษฐาน ""พระอจนะ"" ภายในเขตอุทยานประวัติศาสตร์สุโขทัย ตำบลเมืองเก่า  จังหวัดสุโขทัย มีมะม่วงโบราณต้นยักษ์อายุกว่า ๒๐๐ ปียืนต้นอยู่  รูปทรงสวยงามสมดุล  โดดเด่น วัดเส้นรอบวงประมาณ ๖ เมตร สูงประมาณ ๒๐ เมตร ให้ความร่มเย็น ชื่นตาชื่นใจแก่ผู้พบเห็น   
ตามประวัติ  สันนิษฐานว่า วัดศรีชุมสร้างในสมัยพ่อขุนรามคำแหง ก่อนจะถูกทิ้งร้างลงในสมัยอยุธยาตอนปลาย ปัจจุบันหลงเหลืออาคารสำคัญอยู่เพียงหนึ่งเดียวคือ อาคารพระมณฑป 
และในบริเวณใกล้ ๆกันนั้นยังคงมีต้นมะม่วงต้นยักษ์ต้นนี้อยู่ 
ปัจจุบัน  มะม่วงต้นนี้นับเป็นองค์ประกอบสำคัญที่ช่วยเสริมให้โบราณสถานดูยิ่งใหญ่ เก่าแก่ และมีความศักดิ์สิทธิ์  เป็นที่สนใจของนักท่องเที่ยว
"
บุรีรัมย์,39. มะม่วงปราสาทเมืองต่ำ,100 ปี,6.3 เมตร,20 เมตร,"14.496369, 102.982512","ต้นมะม่วงขนาดใหญ่ อายุกว่า ๑๐๐ ปี ยืนต้นโดดเด่น แตกพุ่มสวยงามอยู่เพียงลำพัง ณ ริมสระน้ำระเบียงคด ในบริเวณปราสาทเมืองต่ำ จังหวัดบุรีรัมย์ เป็นทัศนียภาพคุ้นชินตามาเนิ่นนาน จนได้รับการเรียกขานกันว่า “ต้นมะม่วงประจำปราสาทเมืองต่ำ”
 ข้อมูลจาก อุทยานประวัติศาสตร์ ฯ กล่าวว่า มะม่วงต้นนี้ วัดเส้นรอบวงประมาณ ๖.๓ เมตร 
สูงประมาณ ๒๐ เมตร ผู้สูงอายุในชุมชนเล่าว่า เมื่อจำความได้ มะม่วงต้นนี้ก็มีขนาดเท่าปัจจุบันแล้ว จึงคาดว่ามีอายุไม่ต่ำกว่า ๑๐๐ ปี ลักษณะเป็นมะม่วงป่า ผลมีขนาดเล็ก ส่วนต้นไม้อื่นในบริเวณนี้ที่มีอายุไล่เลี่ยกันได้โค่นไปตามธรรมชาติหมดแล้ว 
ปัจจุบัน ต้นมะม่วงต้นนี้อยู่ในการดูแลของอุทยานประวัติศาสตร์  และเป็นจุดหนึ่งที่นักท่องเที่ยวให้ความสนใจ 
"
เชียงราย,40. ชาอัสสัมพันปี,"1,000 ปี",2.05 เมตร,20 เมตร,"19.825762, 99.571392","ชาวเขาเก็บชาต้นสูงแค่เอวมักเป็นภาพที่เห็นชินตา แต่ชาอัสสัมที่วนอุทยานชาพันปี บริเวณสันเขาดอยช้าง-ดอยวาวี บ้านใหม่พัฒนา จังหวัดเชียงราย เป็นต้นชาอายุกว่า ๑,๐๐๐ ปี  เส้นรอบวง ๒.๐๕ เมตร สูงประมาณ ๒๐ เมตร มีขนาด ๒-๓ คนโอบ เป็นชาต้นใหญ่ที่สุดในประเทศไทย 
  ข้อมูลจากวนอุทยาน ระบุว่า ต้นชาพันปีถูกค้นพบเมื่อเดือนพฤศจิกายน ๒๕๔๘ เป็นต้นชาพันธุ์อัสสัม หรือที่ชาวท้องถิ่นภาคเหนือเรียกว่า ต้นเมี่ยง มีลำต้นสูง แข็งแรง เป็นที่พักพิงของพันธ์ไม้ต่างๆ เช่น กล้วยไม้และมอสหลายชนิด บ่งบอกถึงการหยัดยืนมาอย่างยาวนาน และมีขนาดใหญ่กว่าต้นชาพันปีที่เมืองซือเหมา ประเทศสาธารณรัฐประชาชนจีนเสียอีก 
ปัจจุบัน ชาอัสสัมพันปี อยู่ในความดูแลของวนอุทยานชาพันปี ซึ่งเป็นแหล่งท่องเที่ยวเชิงอนุรักษ์ โดยเฉพาะในช่วงฤดูแล้งและเทศกาลชิมชา-กาแฟ
"
ตาก,41. กระบากใหญ่,700 ปี,16.10 เมตร,50 เมตร,"16.785574, 98.893900","ต้นกระบากใหญ่ที่สุดในประเทศไทยอยู่ที่อุทยานแห่งชาติตากสินมหาราช จังหวัดตาก  วัดเส้นรอบวง  ๑๖.๑๐ เมตร สูง ๕๐ เมตร ขนาด ๑๒ คนโอบ อยู่ในบริเวณหุบเขาของป่าดงดิบ 
ต้นกระบากต้นนี้แฝงตัวอยู่กลางป่ามายาวนานกว่า ๗๐๐ ปี ก่อนจะถูกค้นพบโดยชาวเขาเผ่ามูเซอเมื่อปี ๒๕๑๙ เป็นส่วนหนึ่งที่แสดงถึงลักษณะทางธรรมชาติซึ่งมีความโดดเด่นสมบูรณ์ควรค่าแก่การอนุรักษ์ และนำไปสู่การกำหนดเป็นพื้นที่อุทยานแห่งชาติในเวลาต่อมาข้อมูลจากอุทยานฯ ระบุว่าต้นกระบากนี้ 
อยู่ในอุทยานแห่งชาติต้นกระบากใหญ่ ต่อมาเปลี่ยนชื่อเป็น“อุทยานแห่งชาติตากสินมหาราช” เพื่อเป็นการเทอดพระเกียรติแด่องค์สมเด็จพระเจ้าตากสินมหาราช
 ปัจจุบัน วนอุทยานแห่งชาติตากสินมหาราช  เป็นแหล่งท่องเที่ยวของจังหวัดตาก  และต้นกระบากใหญ่ต้นนี้เป็นหมุดหมายหนึ่งของนักท่องเที่ยว
"
น่าน,42. กลุ่มต้นชมพูภูคาแสนงาม,ไม่ระบุ,0.30 เมตร,25 เมตร,"19.171638, 100.916232"," ชมพูภูคา เป็นพรรณไม้แห่งความภาคภูมิใจของชาวจังหวัดน่าน เพราะเป็นพืชหายากใกล้สูญพันธุ์ อีกทั้งยังได้รับพระมหากรุณาธิคุณจากสมเด็จพระเทพรัตนราชสุดาฯ สยามบรมราชกุมารี พระราชทานให้ ชมพูภูคา เป็นดอกไม้สัญลักษณ์ในโครงการอนุรักษ์พันธุกรรมพืชอันเนื่องมาจากพระราชดำริฯสำหรับต้นที่มีขนาดใหญ่สุด วัดเส้นรอบวงได้ ๐.๓๐ เมตร  สูง ๒๕ เมตร
 ข้อมูลจากอุทยานฯ ระบุว่า ต้นชมพูภูคา โดยได้รับการตั้งชื่อต้นไม้ตามสีของดอก (สีชมพูอมขาว) และถิ่นที่พบ พบครั้งแรกในประเทศไทยเมื่อปี พ.ศ. ๒๕๓๒ ในพื้นที่อุทยานแห่งชาติดอยภูคาและไม่พบในพื้นที่ใดอีกเลย 
ปัจจุบันความงดงามของดอกชมพูภูคาที่บานสะพรั่งเต็มดอย เป็นเอกลักษณ์เฉพาะที่ทำให้อุทยานแห่งชาติดอยภูคามีสีสันชีวิตชีวา กลายเป็นสถานที่พิเศษสุดประทับใจดึงดูดให้นักท่องเที่ยวมาเยือน

"
ลำปาง,43. จำปีหลวงรัชนี,ไม่ระบุ,8.60 เมตร,50 เมตร,"17.756839, 99.226931","ลึกเข้าไปในพื้นที่ป่าท้ายหมู่บ้านแม่เตี๊ยะ จังหวัดลำปาง จะพบไม้จำปีหลวงหรือจำปีรัชนียืนต้นคู่กันกลางป่า โดยต้นที่ใหญ่ที่สุดมีเส้นรอบวง ๘.๖๐ เมตร สูง ๕๐ เมตร ถือเป็นต้นจำปีหลวงที่ใหญ่ที่สุดในประเทศไทย
 กรมป่าไม้ระบุว่า ต้นจำปีต้นนี้น่าจะมีอายุหลายชั่วอายุคนแล้ว และอยู่ในป่าค่อนข้างลึกจึงเพิ่งถูกค้นพบเมื่อไม่นานมานี้ 
ปัจจุบัน พื้นที่นี้อยู่ในเขตป่าสงวนแห่งชาติป่าแม่ปราบ ซึ่งกำลังเตรียมจะเสนอเป็นแหล่งศึกษาธรรมชาติ พร้อมหาวิธีอนุรักษ์และขยายพันธุ์ต่อไป
"
อุตรดิตถ์,44. มเหสักข์,"1,500 ปี",10.22 เมตร,38.50 เมตร,"17.597448, 100.549751","ต้นสักอายุกว่า ๑,๕๐๐ ปี ใหญ่ที่สุดในโลก ยืนต้นตระหง่านอยู่ในอุทยานแห่งชาติต้นสักใหญ่ จังหวัดอุตรดิตถ์ ต้นสักใหญ่มีเส้นรอบวง ๑๐.๒๒ เมตร สูง ๓๘.๕๐ เมตร และเมื่อวันที่ ๒๙ กันยายน ๒๕๕๒ สมเด็จพระเทพรัตนราชสุดา ฯ สยามบรมราชกุมารีได้พระราชทานชื่อต้นสักนี้ว่า “ต้นมเหสักข์”(ในพจนานุกรมหมายถึงเทวดาผู้ใหญ่ซึ่งหมายถึงต้นสักที่ใหญ่กว่าต้นใด)ถือเป็นความภาคภูมิใจอย่างหาที่สุดมิได้ของชาวอุตรดิตถ์
ข้อมูลจากอุทยาน ฯ ระบุว่าเนื่องจากสักต้นนี้เคยถูกพายุพัดยอดหัก และมีลำต้นไม่สมบูรณ์เป็นโพรงจึงไม่คุ้มค่าในการนำมาทำสินค้าทำให้รอดพ้นจากการถูกตัดในอดีต จึงเหลือเป็นอนุสรณ์ให้คนรุ่นหลังได้มีโอกาสชมและศึกษาจนถึงปัจจุบัน
ปัจจุบัน มเหสักข์ต้นนี้อยู่ท่ามกลางสิ่งแวดล้อมและระบบนิเวศน์อันอุดม และได้รับคัดเลือกเป็นต้นสายพันธุ์นำร่องมุ่งสู่โครงการ “รวมใจภักดิ์ ปลูกมเหสักข์ – สยามินทร์ ถวายพระบาทสมเด็จพระปรมินทรมหาภูมิพลอดุลยเดช  เนื่องในวโรกาสที่ทรงมีพระชนมายุครบ ๘๔ พรรษา เมื่อปี ๒๕๕๔
"
อุตรดิตถ์,45. มะค่าโมงยักษ์,"1,500 ปี",12 เมตร,40 เมตร,"18.083080, 100.981028","มะค่าโมงยักษ์ต้นนี้  อายุกว่า ๑,๕๐๐ ปี ยืนต้นอยู่ในเขตพื้นที่ป่าสงวนแห่งชาติห้วยก้านเหลือง จังหวัดอุตรดิตถ์  มีขนาดที่จัดว่าใหญ่มาก คือ เส้นรอบวงประมาณ ๑๒ เมตร สูงประมาณ ๔๐ เมตร   และมีความสมบูรณ์ ๑๐๐% ยืนอวดโฉมความสูงใหญ่  กิ่งใบแผ่กว้างงดงาม และมีลำต้นที่เป็นปุ่มปมอันเป็นลักษณะพิเศษ  นับเป็นต้นมะค่าโมงขนาดใหญ่ที่สุดในภาคเหนือ
ตามปกติมะค่าโมง เป็นไม้เนื้อแข็งและมีลายไม้ที่สวยงามจึงเป็นที่ต้องการและมีราคาสูง ดังนั้น การที่ต้นนี้สามารถรอดพ้นจากการลักลอบตัดโค่นมาได้ นับเป็นเรื่องน่ายินดี
     ปัจจุบัน ชุมชนพร้อมใจกันบวชต้นมะค่าโมงเพื่อเป็นกุศโลบายมิให้คนตัดไม้ อีกทั้งยังร่วมกันดูแลรักษาพร้อมนำเมล็ดไปขยายพันธุ์ต่อไป
"
ประจวบคีรีขันธ์,46. กลุ่มต้นจันทน์หอมสูงค่า,ไม่ระบุ,ไม่ระบุ,30 เมตร,"12.051666, 99.623899","ณ อุทยานแห่งชาติกุยบุรี  จังหวัดประจวบคีรีขันธ์  มีไม้จันทน์หอมขึ้นอยู่จำนวนมาก 
มีลักษณะสมบูรณ์ ลำต้นสูงใหญ่กว่า ๓๐ เมตร แตกใบเขียวชอุ่ม 
 ต้นจันทน์หอมเป็นไม้ขนาดใหญ่ ที่มีค่าหายากและเมื่อยืนต้นตายตามธรรมชาติจะให้กลิ่นหอมจัดเป็นไม้มงคลชั้นสูงที่มักใช้ในการพระราชพิธีถวายพระเพลิงพระบรมศพพระมหากษัตริย์ พระศพพระบรมราชวงศ์ชั้นสูง โดยนำมาใช้ ๒ ส่วน คือ การทำพระโกศไม้จันทน์ และการใช้ทำเป็นเชื้อเพลิงหรือฟืน  โดยอุทยานฯจะทำการสำรวจไม้ที่ยืนต้นตายตามธรรมชาติและจัดทำพิกัดไว้เพื่อใช้ในงานพระราชพิธีสำคัญ 
 เมื่อปี ๒๕๕๘ ทางสำนักพระราชวังคัดเลือกและนำไปใช้ในพระราชพิธีพระราชทานเพลิงพระศพสมเด็จพระญาณสังวร สมเด็จพระสังฆราช สกลมหาสังฆปริณายก ในปี ๒๕๖๐ ได้ถูกคัดเลือกให้นำไปใช้ในงานพระราชพิธีพระบรมศพพระบาทสมเด็จพระเจ้าอยู่หัวภูมิพลอดุลยเดช
"
พระนครศรีอยุธยา,47. กลุ่มต้นพุทราโบราณ,100-130 ปี,1.50- 2.50 ปี,7-10 เมตร,"14.358784, 100.558128","กลุ่มต้นพุทราโบราณ ที่เรียงรายอยู่ในบริเวณพระราชวังโบราณ และสวนสมเด็จพระศรีนครินทราบรมราชชนนี  จังหวัดพระนครศรีอยุธยา มีจำนวนมากถึง ๘๒๑ ต้น มีอายุราว ๑๐๐ - ๑๓๐ ปี เส้นรอบวงแต่ละต้นประมาณ ๑.๕๐ – ๒.๕๐ เมตร สูง ๗ – ๑๐ เมตร ลำต้นสีเข้มแตกกิ่งก้านสาขา ตัดกับใบสีเขียวอ่อนเข้มดูงดงามแปลกตา เสริมสร้างภูมิท้ศน์ของโบราณสถานให้ดูมีมิติและอลังการน่าประทับใจยิ่ง
 ต้นพุทรามีมาแต่สมัยกรุงศรีอยุธยา ต่อมาในรัชสมัยพระบาทสมเด็จพระจุลจอมเกล้าเจ้าอยู่หัว ฯ ทรงให้ปลูกต้นพุทราเพิ่ม และในปัจจุบัน สมเด็จพระเทพรัตนราชสุดา ฯ สยามบรมราชกุมารี ทรงมีพระราชดำริ ให้อนุรักษ์พันธุ์และต้นพุทราทั้งหมดนี้  และให้ขยายพันธุ์เพิ่มเติม เพื่อให้คงอยู่คู่กับจังหวัดตลอดไป 
ปัจจุบัน ต้นพุทราโบราณเป็นส่วนหนึ่งของการเรียนรู้สถานที่ท่องเที่ยวเชิงประวัติศาสตร์ และผลพุทราสามารถสร้างรายได้ให้ประชาชนได้ด้วย
"
เพชรบุรี,48. กลุ่มต้นลั่นทมเขาวัง,155 ปี,ไม่ระบุ,ไม่ระบุ,"13.109172, 99.936585"," พิพิธภัณฑสถานแห่งชาติพระนครคีรี หรือที่ชาวบ้านเรียกกันว่า เขาวัง จังหวัดเพชรบุรี  มีต้นลั่นทม หรือลีลาวดี ยืนต้นพรั่งพร้อมล้อมอยู่ด้วยกันทั้งสิ้น ๑,๒๖๓ ต้น มีอายุกว่า ๑๕๕ ปี  เวลาดอกบาน บานพร้อมกันกลิ่นหอมอบอวล  ซ้ำลำต้นเก่าแก่ก็เป็นปุ่มปม  มีกิ่งก้านแตกแขนงงดงามวิจิตรตา  บางจังหวะเกิดแสงเงาคล้ายลวดลายจิตรกรรม  เป็นเสน่ห์ที่สร้างความประทับใจแก่ผู้มาเยือนมิรู้ลืม 
 จากประวัติความเป็นมา  ต้นลั่นทมหรือลีลาวดีที่พบเรียงรายบนพระนครคีรีนี้ เป็นดอกไม้ที่พระบาทสมเด็จพระจอมเกล้าเจ้าอยู่หัว โปรดเกล้าฯ ให้นำพันธุ์มาจากชวาหรืออินโดนีเซีย โดยให้ปลูกไว้ตั้งแต่สร้างพระนครคีรี 
ปัจจุบันเป็นแหล่งท่องเที่ยวพักผ่อนของประชาชนและนักท่องเที่ยวโดยเฉพาะในเดือนมีนาคม - เมษายน ที่เป็นช่วงดอกไม้บาน ชาวเพชรบุรีจึงถือเสมือนดอกลั่นทมเป็นดอกไม้ประจำจังหวัด 
"
ลพบุรี,49. กลุ่มต้นจำปีสิรินธร,ไม่ระบุ,ไม่ระบุ,20-30 เมตร,"15.052968, 101.240644","ต้นจำปีสิรินธร เป็น ๑ ใน ๑๗ ชนิดของไม้ในวงศ์จำปา ที่พบแห่งเดียวในโลกที่ป่าพลุชุมชน ต.ซับจำปา จังหวัดลพบุรี ลำต้นสูงประมาณ ๒๐ – ๓๐ ม. ใบใหญ่กว่าจำปีทั่วไป มีกลิ่นฉุนเฉพาะตัว ดอกสีขาวนวล มีกลีบดอก ๑๒-๑๔ กลีบ มีจำนวนประมาณ ๑๐๐ ต้น ในเนื้อที่ประมาณ ๘๙ ไร่  
 ข้อมูลจากโครงการอนุรักษ์พันธุกรรมพืชอันเนื่องมาจากพระราชดำริ สมเด็จพระเทพรัตนราชสุดาฯ สยามบรมราชกุมารีระบุว่า ค้นพบโดย ดร.ปิยะ เฉลิมกลิ่น นักวิชาการ ๑๐ สถาบันวิจัยวิทยาศาสตร์และเทคโนโลยีแห่งประเทศไทย หนึ่งในผู้รับทุนสนับสนุนจากโครงการฯ เมื่อปีพ.ศ.๒๕๔๓ ในบริเวณพื้นที่ป่าซับจำปา (น้ำซับที่มีต้นจำปาอยู่) ต.ซับจำปา จังหวัดลพบุรี สมเด็จพระเทพรัตนราชสุดาฯ สยามบรมราชกุมารี พระราชทานนามว่า ""จำปีสิรินธร"" และต่อมาเป็นต้นไม้ประจำโรงเรียนนายร้อยพระจุลจอมเกล้า
ปัจจุบัน พื้นที่แห่งนี้ใช้เป็นพื้นที่ป่าชุมชนและมีการปลูกต้นไม้เพิ่มเติมตามโครงการปลูกป่าถาวรเฉลิมพระเกียรติ ซึ่งอยู่ในความดูแลของสำนักงานป่าไม้เขตสระบุรี และสำนักงานป่าไม้จังหวัดลพบุรี ร่วมกับองค์การบริหารส่วนตำบลซับจำปา พร้อมพัฒนาเป็นเส้นทางศึกษาธรรมชาติระยะทาง ๑,๐๐๐ เมตร และกิจกรรมการท่องเที่ยวเชิงนิเวศน์
"
ชลบุรี,50. พระเจ้าห้าพระองค์,ไม่ระบุ,30 เมตร,30 เมตร,"13.200435, 101.581790","ณ ป่าชุมชนบ้านเขาใหญ่ จังหวัดชลบุรี มีต้นพระเจ้าห้าพระองค์ ขนาดใหญ่ วัดขนาดเส้นรอบวงได้ ๓๐ เมตร และความสูง ๓๐ เมตร แตกพูพอนเป็นปีกกว้างสูงกว่า ๒ เมตรค้ำโคนต้นดูมั่นคงสง่างาม ยอดแตกพุ่มกว้าง ร่มรื่น กรมป่าไม้จัดให้เป็นต้นไม้ที่ใหญ่ที่สุดในภาคตะวันออก 
 ข้อมูลจากกรมอุทยานแห่งชาติ ฯ ระบุว่าต้นพระเจ้าห้าพระองค์ถูกตั้งชื่อตามลักษณะผลที่มีรูปกลมรีเล็กน้อย แบ่งเป็นพู ๕ พู แต่ละพูจะมีรูปคล้ายพระเรียงรอบผลห้าองค์ ซึ่งมีความเกี่ยวโยงกับวิถีความเชื่อ วัฒนธรรมและภูมิปัญญาท้องถิ่น เรื่อง “การกำเนิดพระพุทธเจ้าห้าพระองค์ในภัทรกัลป์” (จากนิทานพระยากาเผือก) จึงถือเป็นไม้สิริมงคล โดยมีการใช้ใบ ดอกและผลในการประกอบพิธีกรรมสำคัญต่าง ๆ ของคนโบราณ ทั้งไทย ลาว พม่า เขมรและจีน 
ปัจจุบันพื้นที่โดยรอบมีการปรับภูมิทัศน์ให้เป็นแหล่งท่องเที่ยวเชิงอนุรักษ์ของชุมชน
"
ระยอง,51. สะตือพักทัพ,300 ปี,5 เมตร,15 เมตร,"12.679480, 101.282738","ณ วัดลุ่มมหาชัยชุมพล (พระอารามหลวง)  หรือชื่อเดิม วัดลุ่ม อำเภอเมือง จังหวัดระยอง มีต้นสะตือใหญ่เก่าแก่ต้นหนึ่ง อายุได้ ๓๐๐ ปี วัดขนาดเส้นรอบวงได้ ๕ เมตร และความสูง ๑๕ เมตร เปลือกหนาแตกลายดูโบราณ ขรึมขลัง
 จากประวัติวัด วัดลุ่มตั้งขึ้นในสมัยอยุธยา เมื่อปี พ.ศ. ๒๒๓๔ และต้นสะตือต้นนี้อยู่คู่วัดมาแต่นั้น เมื่อกรุงศรีอยุธยาถูกพม่าล้อมใน พ.ศ.๒๓๑๐ สมเด็จพระเจ้าตากสินมหาราช พาทหารตีฝ่าแนวรบทหารพม่าไปทางภาคตะวันออก  และตีหัวเมืองเรื่อยมา เมื่อมาถึงเมืองระยองได้มาผูกช้างมาพักแรมที่โคนต้นสะตือใหญ่ ซึ่งเป็นบริเวณวัดลุ่มกับวัดเนินติดต่อกัน ก่อนจะจะบุกไปตีเมืองจันทบุรี เพื่อรวบรวมไพร่พลและจัดตั้งทัพ กลับมากอบกู้เอกราชคืนจากพม่า
 ปัจจุบัน  วัดลุ่มและต้นสะตือเป็นแหล่งเรียนรู้และท่องเที่ยวทางประวัติศาสตร์  
"
ชัยภูมิ,52. เขว้าใหญ่,300 ปี,5 เมตร,30 เมตร,"15.943583, 102.324338","    ต้นเขว้าอายุ ๓๐๐ ปี ต้นนี้ วัดขนาดเส้นรอบวงได้ ๕ เมตร ความสูง ๓๐ เมตร ตั้งอยู่ภายในโรงเรียนบ้านคอนสวรรค์ จังหวัดชัยภูมิ
 จากหลักฐานทางโบราณคดีประกอบกับข้อมูลประวัติศาสตร์ท้องถิ่น สันนิษฐานว่าในอดีตพื้นที่อำเภอคอนสวรรค์เป็นเมืองโบราณ ชื่อ“นครกาหลง” ซึ่งพบว่ามีอายุมาตั้งแต่สมัยทวารวดี โดยมีพระยาขุนหาญ ได้อพยพผู้คนมาจากทางแถบนครราชสีมาแล้วมาตั้งถิ่นฐานในบริเวณนี้ขึ้น  ต้นเขว้าต้นนี้อยู่ในบริเวณดังกล่าว  และมีอายุประมาณ ๓๐๐ ปี
ปัจจุบันตัวโรงเรียนตั้งอยู่ในเขตโบราณสถานบ้านโนนกู่ ดังนั้น ทั้งหลักฐานทางโบราณคดีและต้นเขว้าอายุเก่าแก่ดังกล่าว จึงได้รับการดูแลรักษาเพื่อพัฒนาให้เป็นแหล่งเรียนรู้ทางประวัติศาสตร์ของชุมชน  เช่นเดียวกับต้นเขว้า จะได้รับการดูแลรักษาเพื่อการเรียนรู้เรื่องสิ่งแวดล้อม
"
มหาสารคาม,53. งิ้วผาใหญ่,180 ปี,5 เมตร,40 เมตร,"15.921185, 102.998547","ภายในบริเวณโรงเรียนบ้านหนองคูขาด  อำเภอบรมือ  จังหวัดมหาสารคาม มีต้นงิ้วผาหรืองิ้วป่า ยืนต้นสูงสูงเด่นถึง ๔๐ เมตร ทำให้สังเกตเห็นได้ง่ายตั้งแต่ระยะไกล วัดขนาดเส้นรอบวงได้ ๕ เมตร อายุ ๑๘๐ ปี   เป็นต้นไม้ได้รับรางวัลชนะเลิศจากการประกวดต้นไม้ใหญ่ของจังหวัดมหาสารคาม
 จากข้อมูลประวัติศาสตร์ท้องถิ่นของชุมชน พบว่า ต้นงิ้วผาหรืองิ้วป่าต้นนี้ ตั้งอยู่ในพื้นที่ซึ่งเดิมเป็นบ้านหนองคูใหญ่ ต่อมาเกิดโรคระบาดจึงได้มีการอพยพโยกย้ายราษฎรไปอยู่ที่อื่น ภายหลังค่อยเกิดเป็นชุมชนคุ้มบ้านโนนขึ้นและกลายเป็นที่ตั้งของโรงเรียนบ้านหนองคูขาด ในปี พ.ศ.๒๔๘๕ ในอดีตพื้นที่นี้มีต้นงิ้วผาขึ้นเป็นคู่ ต่อมาชาวบ้านมีมติให้ตัดต้นงิ้วผา ๑ ต้น เพื่อนำไม้ไปทำหีบศพของหลวงพ่อโลน และเมื่อปี พ.ศ. ๒๕๓๙ จึงเหลือแต่ต้นงิ้วผาใหญ่ต้นเดียว
 ปัจจุบัน  ได้รับการดูแลรักษาโดยโรงเรียนบ้านหนองคูขาด  ซึ่งอาจพัฒนาเป็นแหล่งท่องเที่ยวในอนาคต 
"
อำนาจเจริญ,54. ตะแบกโบราณ,100 ปี,6 เมตร,30 เมตร,"15.681366, 104.689584","ต้นตะแบกหรือต้นเปือยโบราณ  ที่ยืนต้นตรงสูงตระหง่านต้นนี้เป็นไม้พื้นถิ่นขนาดใหญ่ที่อยู่ภายในบริเวณดอนปู่ตา บ้านเปือย อำเภอลืออำนาจ จังหวัดอำนาจเจริญ มีอายุได้ ๑๐๐ ปี วัดเส้นรอบวงได้ ๖ เมตร และความสูง ๓๐ เมตร สง่างามอยู่คู่ชุมชนมายาวนานจนเป็นที่มาของชื่อบ้านนามเมืองว่า “บ้านเปือย” 
 ต้นเปือยหรือตะแบกต้นนี้ เกิดในท้องถิ่นตามธรรมชาติมาแต่สมัยโบราณ  เพราะชุมชนดอนปู่ตานี้สันนิษฐานว่าในอดีตน่าจะเป็นที่ตั้งของชุมชนโบราณ เพราะมีการขุดค้นพบเสมาหินทรายสมัยทวารวดี
เป็นจำนวนมาก ในขณะเดียวกันก็มีต้นเปือยขึ้นอยู่มากในบริเวณนี้ด้วย  ต่อมาในยุคหลังเมื่อมีการสร้างบ้านแปงเมือง  ตั้งถิ่นฐานเป็นชุมชนขนาดใหญ่ จึงได้นำเอาชื่อต้นเปือยตามภาษาท้องถิ่นมาตั้งเป็นชื่อหมู่บ้าน
 ปัจจุบัน  ต้นเปือยอยู่ในความดูแลของชุมชน  
"
อุดรธานี,55. ป่าคำชะโนด,"2,000 ปี",ไม่ระบุ,30 เมตร,"17.743323, 103.358882","บนพื้นที่ราว ๒๐ ไร่ ณ ตำบลวังทอง อำเภอบ้านดุง จังหวัดอุดรธานี คือ ที่ตั้งของ ป่าคำชะโนด  ดินแดนศักดิ์สิทธิ์ตำนานพญานาค “ปู่ศรีสุทโธ” ศูนย์รวมจิดใจและศรัทธาของชาวอำเภอบ้านดุง   คำชะโนด ในภาษาถิ่นคือ พื้นที่ที่มีน้ำซับไม่เคยเหือดแห้ง มีลักษณะเป็นเกาะลอยอยู่บนน้ำ  ภายในมีสภาพเป็นป่าพรุดิบชื้น  มีต้นชะโนด (ลักษณะคล้ายต้นตาลผสมต้นมะพร้าวและต้นหมาก) พืชที่หายาก 
ขึ้นอยู่หนาแน่น อายุกว่า ๒,๐๐๐ ปี สูงราว ๓๐ เมตร ร.ศ.ฤดีมล  ปรีดีสนิท  นักวิชาการผู้ศึกษาวิจัยเกาะคำชะโนด กล่าวว่า “รากของต้นชะโนดที่แผ่ออกไปในแนวนอนทำหน้าที่เกาะเกี่ยวกันช่วยพยุงเกาะแห่งนี้ให้ลอยน้ำได้” ส่วนพื้นดินมีสีดำเปียกชื้นตลอดเวลา มีเฟิร์นขึ้นปกคลุมหนาทึบแดดแทบจะไม่ส่องถึงพื้น  และยังมีต้นไม้ใหญ่กับต้นไม้เล็กขึ้นแซมหลายชนิด  คำชะโนดนับว่าเป็นป่าดึกดำบรรพ์ผืนสุดท้ายของประเทศไทยที่ยังคงมีความอุดมสมบูรณ์  
 ตามตำนานท้องถิ่นเชื่อกันว่า ป่าคำชะโนดเป็นป่าอันศักดิ์สิทธิ์ที่เกี่ยวเนื่องกับพญานาค ๒ องค์ คือพญานาคศรีสุทโธและพญาสุวรรณนาค ผู้เป็นเพื่อนสนิท ซึ่งต่อมาเกิดเรื่องทะเลาะกันจนพระอินทร์ต้องเสด็จลงไปห้ามทัพ โดยให้สร้างแม่น้ำแข่งกันคนละสาย สรุปว่าพญานาคศรีสุทโธชนะ จึงได้ทูลขอทางขึ้นลงระหว่างบาดาลและโลกมนุษย์เอาไว้ ๓ แห่ง หนึ่งในนั้นคือ พรหมประกายโลกหรือป่าชะโนดในปัจจุบัน พระอินทร์ทรงอนุญาตให้ไปตั้งบ้านเมืองพร้อมบริวาร โดยให้นำต้นชะโนดไปปลูกไว้เป็นสัญลักษณ์ของพรหมประกายโลก 
     ปัจจุบัน ชาวบ้านยังคงเชื่อมั่นและศรัทธาความศักดิ์สิทธิ์ของป่าคำชะโนดไม่เสื่อมคลาย นอกจากนี้ยังได้ร่วมกันดำเนินการการอนุรักษ์เพื่อฟื้นฟูรักษาสภาพป่าแห่งนี้ให้คงอยู่อย่างยั่งยืนสืบไป
"
อุบลราชธานี,56. หว้าน้ำคู่รัก,300 ปี,ไม่ระบุ,ไม่ระบุ,"16.005602, 105.419723","ต้นหว้า หรือ หมากหว้าน้ำ สองต้นยืนโดดเด่นเคียงกันกว่า ๓๐๐ ปี ณ ลานหินทราย ริมฝั่งโขง บ้านลาดเจริญ ตำบลนาแวง อำเภอเขมราฐ จังหวัดอุบลราชธานี สร้างปรากฏการณ์ “ความรักอมตะหมากหว้าน้ำ”
สุดประทับใจ 
ข้อมูลจากชุมชนบ้านลาดเจริญ ระบุว่า ต้นหว้าคู่นี้ปกติจะจมอยู่ใต้ผืนน้ำในช่วงฤดูน้ำหลากกว่าแปดเดือน ต่อเมื่อถึงฤดูแล้งหรือช่วงน้ำลด ก็จะปรากฏขึ้นมาให้เห็นลำต้นอวบคดโค้ง แตกกิ่งใบเป็นพุ่มเขียวงอกงามมาบรรจบกัน มองดูคล้ายซุ้มรูปหัวใจ และผลิใบออกดอกและออกผลในช่วงเดือนมีนาคม - เมษายน ด้วยความงดงามของรูปทรงและการยืนหยัดผ่านฤดูกาลต่างๆ ร่วมกันมายาวนาน ทำให้ต้นหว้าคู่นี้เป็นสัญลักษณ์แห่งความรักและมักจะมีคนมาขอพรอยู่เสมอ 
ปัจจุบันชุมชนบ้านลาดเจริญได้ปักหมุดให้เป็นปลายทางของการท่องเที่ยวที่สำคัญ โดยในช่วงปลายเดือนมีนาคมจะนำนักท่องเที่ยวหรือผู้มาเยือนเดินบนโขดหินทรายริมน้ำเพื่อสัมผัสภูมิทัศน์ที่สวยงามโดยรอบและความรักอมตะของหมากหว้าน้ำคู่นี้ 
"
ชุมพร,57. ทุเรียนแม่มนต์,200 ปี,4.12 เมตร,30 เมตร,"9.954971,99.078290","“ทุเรียน”ได้ชื่อว่าเป็นราชาของผลไม้ และต้นก็ไม่สูงใหญ่มากนัก  เพราะเป็นต้นไม้ปลูกในสวน ดังนั้นการพบ“แม่มนต์” ทุเรียนพันธุ์พื้นบ้าน อายุกว่า ๒๐๐ ปี มีขนาดเส้นรอบวง ๔.๑๒ เมตร และสูง ๓๐ เมตร แถมมีเนื้อสีเหลือง กลิ่นหอมหวาน จึงเป็นเรื่องน่าอัศจรรย์ใจ  
“แม่มนต์” อยู่ใน “สวน ๒๐๐ ปี ณ อำเภอหลังสวน จังหวัดชุมพร ของลุงสำเริง รัชเวทย์ซึ่งเป็นทายาทผู้ดูแลสวนรุ่นที่ ๔ ของตระกูล เล่าว่า คุณทวดชื่อ “ขุนสวัสดิ์”และ “ทวดนาค” ได้ปลูกทุเรียนและผลไม้อื่นๆ ไว้ตั้งแต่รัชกาลที่ ๑ ประมาณปี พ.ศ.๒๓๒๕ แม่มนต์ปลูกในยุคแรกของการสร้างสวน  ตลอดระยะเวลาที่ผ่านมาเจอพายุ น้ำท่วม นักครั้งไม่ถ้วน 
ปัจจุบัน ลำต้นยังคงแข็งแรง ออกดอกออกผลสมบูรณ์ดีทุกปี 
"
ตรัง,58. ยางพาราต้นแรกของประเทศไทย,116 ปี,2 เมตร,20 เมตร,"7.409553, 99.522803","ริมถนนก่อนเข้าสู่ตัวเมืองอำเภอกันตัง มียางพาราต้นใหญ่ ขนาดเส้นรอบวง ๒ เมตร และสูง ๒๐ เมตร อายุกว่า ๑๑๖ ปี เห็นโดดเด่นเป็นสง่า เป็น “ยางพาราต้นแรกของประเทศไทย”ที่คอยต้อนรับและสร้างความประทับใจแรกแก่แขกบ้านแขกเมืองผู้มาเยือน 
 ข้อมูลจากเทศบาลอำเภอกันตัง ระบุว่า เมื่อครั้งพระยารัษฎานุประดิษฐ์มหิศรภักดีเดินทางไปดูงานในประเทศมลายู เห็นชาวมลายูปลูกยางกันมีผลดีมากก็เกิดความสนใจที่จะนำยางเข้ามาปลูกในประเทศไทยบ้าง แต่รัฐบาลอังกฤษซึ่งยึดครองมลายูขณะนั้นไม่อนุญาต ต่อมาในพ.ศ. ๒๔๔๔ พระสถลสถานพิทักษ์ ซึ่งได้เดินทางไปดูงานที่อินโดนีเซีย สามารถนำกล้ายางกลับมาได้จึงนำกล้ายางต้นแรกไปปลูกที่บ้านพัก ที่อำเภอกันตัง จังหวัดตรัง ต้นยางเจริญเติบโตดี การปลูกจึงขยายกว้างขวางมากขึ้น พระยารัษฎานุประดิษฐ์ ฯ จึงจัดให้ข้าราชการไปเรียนวิชาปลูกยางเพื่อนำไปถ่ายทอดให้ชาวบ้านรู้จักปลูก รู้จักทำสวนยางบ้าง และได้นำพันธุ์ยางดี ๆ ไปแจกจ่ายให้คนใต้รู้จักปลูกยางกันแพร่หลายจนทำให้ท่านได้รับการยกย่องว่าเป็นบิดายางพาราของไทยมาจนทุกวันนี้
 ปัจจุบัน ยางพาราต้นแรกของประเทศไทยอยู่ในความดูแลของเทศบาลอำเภอกันตัง  
"
ตรัง,59. ท้ายเภายักษ์ใหญ่,ไม่ระบุ,20 เมตร,40 เมตร,"7.294136,99.880595","นักท่องเที่ยวจะลัดเลาะจากทางขึ้นน้ำตกหนานตอ สู่เส้นทางขึ้นเขาเจ็ดยอด จังหวัดตรัง ผ่านป่าน้อยใหญ่เขียวชอุ่ม ประมาณ ๒ - ๓ ชั่วโมงเพื่อไปเยือน “ต้นท้ายเภา” ต้นไม้ใหญ่อายุหลายร้อยปี ลำต้นชะลูด ตั้งตรง แตกกิ่งก้านรอบต้นเป็นชั้น เปลือกหยาบ  เส้นรอบวงกว่า ๒๐ เมตร และความสูง ๔๐ เมตร  โคนต้นมีพูพอนหรือรากมหัศจรรย์เป็นปีกค้ำยันสูงกว่า ๒ เมตร ได้รับการขนานนามว่า “ต้นไม้ยักษ์ใหญ่แห่งป่าดิบชื้นทางภาคใต้” 
ข้อมูลจากเขตหน่วยพิทักษ์ป่าโตนเต๊ะ อำเภอปะเหลียน จังหวัดตรัง ระบุว่า ต้นท้ายเภาเกิดขึ้นและเติบโตขึ้นตามธรรมชาติในป่าดงดิบ เป็นต้นไม้ที่หาชมได้ยากและเสี่ยงต่อการสูญพันธุ์   มีแนวโน้มว่าอาจจะสูญพันธุ์ได้
 ปัจจุบัน อยู่ในความดูแลของหน่วยพิทักษ์ป่าโตนเต๊ะ 

"
ปัตตานี,60. จำปาดะถวาย,150 ปี,5 เมตร,30 เมตร,"6.714768, 101.620817","ต้นจำปาดะ ต้นนี้ มีความสมบูรณ์พร้อม ขนาดเส้นรอบวง ๕ คนโอบ ความสูง ๓๐ เมตร อายุกว่า ๑๕๐ ปี ออกผลทุก ๆ ปี ยืนต้นอยู่ในสวนของนายวาเด็ง ปูเต๊ะ “พระสหายแห่งสายบุรี” ของพระบาทสมเด็จพระปรมินทรมหาภูมิพลอดุลยเดช  ณ บ้านทุ่งเค็จ ต.ปะเสยะวอ อ.สายบุรี จ.ปัตตานี
 นายวาเด็ง ปูเต๊ะรักและดูแลต้นจำปาดะต้นนี้เป็นอย่างดี เมื่อมีผลผลิต จะคัดเลือกผลที่ดีและสมบูรณ์ที่สุดจำนวน ๒๐ ผล เพื่อส่งถวายเข้าวัง เป็นประจำทุกปี  จำปาดะ เป็นไม้ผลที่นิยมในภาคใต้ จัดอยู่ในวงศ์เดียวกับสาเกและขนุน ผลจำปาดะมีกลิ่นเฉพาะตัว สามารถทำอาหารได้หลากหลาย ทั้งกินเป็นผลไม้สด ชุบแป้ง 
ปัจจุบันแม้นายวาเด็ง ปูเต๊ะ จะเสียชีวิตไปแล้วแต่ทายาทยังคงสานต่อเจตนารมณ์ของนายวาเด็งในการแสดงความจงรักภักดีและสำนึกในพระมหากรุณาธิคุณของพระบาทสมเด็จพระเจ้าอยู่หัวพระปรมินทรมหาภูมิพลอดุลยเดช ที่ทรงมีต่อครอบครัวปูเต๊ะ อย่างหาที่สุดมิได้
"
พังงา,61. กลุ่มต้นเทพทาโรมงคล,80  ปี,2.60 เมตร,30 เมตร,"8.390483, 98.259344","ในพื้นที่วัดนิโรธรังสี ตำบลท้ายเหมือง จังหวัดพังงา เขียวครึ้มไปด้วยต้น “เทพทาโร”ใหญ่น้อยจำนวนมาก  ต้นที่มีขนาดใหญ่ที่สุด วัดขนาดเส้นรอบวงได้ ๒.๖๐ เมตร ความสูง ๓๐ เมตร อายุกว่า ๘๐ ปี เป็นไม้หอมที่มีคุณค่าทางเศรษฐกิจ และเป็นพันธุ์ไม้มงคลพระราชทานประจำจังหวัดพังงา  
 ข้อมูลจากวัดระบุว่า ต้นเทพทาโรเป็นต้นไม้ที่อยู่คู่กับวัดมาโดยตลอด มีทั้งที่เกิดขึ้นเองตามธรรมชาติ 
และพระอาจารย์ สะอื้น จารุวังโส เจ้าอาวาสวัด ได้เพาะปลูกเพิ่มเติมขึ้นภายหลังบางส่วน โดยในช่วงปลายเดือน กุมภาพันธ์ ถึงเดือน เมษายน วัดจะเก็บผลมาทำเป็นน้ำมันไว้แจกจ่ายแก่ญาติโยมที่ได้ไปไหว้พระ ทำบุญ ศึกษาปฏิบัติธรรม หรือเยี่ยมชมสวนไม้เทพทาโร
 ปัจจุบัน ต้นเทพทาโรเหล่านี้อยู่ในความดูแลของวัดนิโรธรังสี 
"
ระนอง,62. กลุ่มต้นโกงกางใบเล็กยักษ์,ไม่ระบุ,2.10 เมตร,33 เมตร,"9.875474, 98.604595","โกงกางใบเล็กยักษ์ต้นนี้  อยู่ในเขตแกนกลาง (core area) ของพื้นที่สงวนชีวมณฑลระนอง (Ranong Biosphere Reserve) ในความรับผิดชอบของศูนย์วิจัยป่าชายเลนระนอง เขตบ้านหาดทรายขาว ตำบลหงาว จังหวัดระนอง  วัดขนาดเส้นรอบวงได้ ๒.๑๐ เมตร และความสูง ๓๓ เมตร ลำต้นสูงใหญ่ แข็งแรงมั่นคงด้วยมีรากค้ำยันแตกแขนงมากมาย  นับเป็นโกงกางใบเล็กต้นใหญ่ที่สุดในประเทศไทย 
ป่าชายเลนแห่งนี้ สมเด็จพระเทพรัตนราชสุดา ฯ สยามบรมราชกุมารี เคยเสด็จฯ และทรงงานด้านระบบนิเวศป่าชายเลน เมื่อปี พ.ศ. ๒๕๓๙ และด้วยป่าชายเลนแห่งนี้มีความสมบูรณ์มากที่สุดแห่งหนึ่งของประเทศไทยและของภูมิภาคเอเชียแปซิฟิค จึงได้รับยกย่องจากองค์การ UNESCO ประกาศให้เป็น ""พื้นที่สงวนชีวมณฑล"" เมื่อปี พ.ศ.๒๕๔๐
ปัจจุบัน ได้มีการจัดทำเส้นทางศึกษาธรรมชาติระยะทางราว ๒ กิโลเมตรให้ผู้สนใจได้เรียนรู้ระบบนิเวศของป่าชายเลนแห่งนี้ด้วย
"
สงขลา,63. สะเดาเทียมยักษ์,200 ปี,5 เมตร,20 เมตร,"6.740727, 100.597091","ณ บ้านปลายคลอง หมู่  ๖ ตำบลคลองทราย จังหวัดสงขลา มีต้นสะเดาเทียมต้นหนึ่งขึ้นตามธรรมชาติ ลำต้นสูงตรง เปลือกแตกเป็นแผ่นล่อน สีเทาปนดำ มีอายุกว่า ๒๐๐ ปี ลำต้นสูงใหญ่กว่า ๒๐ เมตร ขนาดเส้นรอบวง ๕ เมตร ชาวบ้านต่างเรียกว่า “ต้นสะเดาเทียมยักษ์”  เป็นศูนย์รวมใจรวมศรัทธาของชุมชน เพราะชาวบ้านเชื่อว่ามีสิ่งศักดิ์สิทธิ์สถิตอยู่
 ข้อมูลจากองค์การบริหารส่วนตำบลคลองทราย ระบุว่า สะเดาเทียมยังเป็นพันธุ์ไม้มงคลพระราชทานประจำจังหวัดสงขลา สมเด็จพระนางเจ้าสิริกิติ์ พระบรมราชินีนาถ ในพระบาทสมเด็จพระปรมินทรมหาภูมิพลอดุลยเดช ได้พระราชทานให้กับผู้ว่าราชการจังหวัด นำไปปลูกเป็นสิริมงคลและรณรงค์ให้ประชาชนปลูกต้นไม้ในโครงการปลูกป่าถาวรเฉลิมพระเกียรติ เนื่องในวโรกาสที่ทรงครองสิริราชสมบัติครบ ๕๐ ปี
 ปัจจุบัน สะเดาเทียมยักษ์ต้นนี้อยู่ในความดูแลขององค์การบริหารส่วนตำบลคลองทราย จังหวัดสงขลา

"
กรุงเทพมหานคร,64. สวนลิ้นจี่โบราณ,100 ปี,ไม่ระบุ,20 เมตร,"13.686238, 100.468110","ในแขวงบางค้อ แขวงบางขุนเทียนและแขวงจอมทองในพื้นที่เขตจอมทอง  กรุงเทพมหานคร มีการปลูกลิ้นจี่กันมานานแล้ว และเป็นลิ้นจี่ที่ปลูกด้วยเมล็ด  ต้นจึงแข็งแรง อายุยืน ในสวนของป้าบังอร เงินชูกลิ่น ซึ่งมีหลักฐานว่าถือโฉนดที่ดินโบราณ สมัยรัชกาลที่ ๕  ตั้งแต่เมื่อปี พ.ศ. ๒๔๒๔  มีลิ้นจี่ต้นใหญ่และอายุมาก คืออายุเกินกว่า ๑๐๐ ปี  มีขนาดต้นสูงประมาณ  ๒๐ เมตร  นับเป็นลิ้นจี้ต้นที่ใหญ่ที่สุดเท่าที่เคยได้ยินมา
สันนิษฐานว่ามีการนำเข้าลิ้นจี่มาปลูกในแผ่นดินไทยครั้งแรกในสมัยพระบาทสมเด็จพระพุทธเลิศหล้านภาลัย  ต่อมาในปี พ.ศ. ๒๓๙๗ ตรงกับช่วงต้นรัชกาลที่ ๔ ในบันทึกจดหมายเหตุของสังฆราชปัลเลอกัวซ์         มีการระบุแหล่งที่มีการปลูกลิ้นจี่ในกรุงเทพมหานครอย่างหนาแน่น เรียกกันว่า “คุ้งลิ้นจี่” แต่ในปัจจุบันเหลือพื้นที่ปลูกเพียงเขตจอมทองเท่านั้น
ปัจจุบัน สวนลิ้นจี่โบราณยังมีอยู่ในเขตจอมทอง  อันเป็นพื้นที่ของเอกชน 
"
กรุงเทพมหานคร,65. ต้นแก้วเจ้าจอมสวนสุนันทา,100 ปี,2 เมตร,15 เมตร,"13.775673, 100.508269","บริเวณด้านหลังเนินพระนาง หรือพระบรมราชานุสรณ์สมเด็จพระนางเจ้าสุนันทากุมารีรัตน์ พระบรมราชเทวี มหาวิทยาลัยราชภัฎสวนสุนันทา  มีแก้วเจ้าจอมต้นหนึ่ง มีอายุกว่า ๑๐๐ ปี วัดขนาดเส้นรอบวงได้ ๒ เมตร ความสูง ๑๕ เมตร ถือเป็นต้นไม้หายากและมีคุณค่าทางประวัติศาสตร์ อีกทั้งยังเป็นดอกไม้ประจำมหาวิทยาลัยราชภัฎสวนสุนันทา
 ข้อมูลจากมหาวิทยาลัยราชภัฎสวนสุนันทา ระบุว่า พระบาทสมเด็จพระจุลจอมเกล้าเจ้าอยู่หัว ทรงได้นำพันธุ์ไม้มีชื่อสามัญว่า “Lignum Vitae Tree”มาเมื่อคราวเสด็จประพาสชวา (ประเทศอินโดนีเซีย) เมื่อปีพ.ศ. ๒๔๕๑ โดยได้นำมาปลูกไว้ในพระราชอุทยานสวนสุนันทา ดอกสีม่วง-คราม มี ๕ กลีบ เกสรสีเหลือง กลิ่นหอมพระวิมาดาเธอ กรมพระสุทธาสินีนาฎ ปิยมหาราชปดิวรัดา ได้ทรงตั้งชื่อเป็นภาษาไทยว่า “แก้วจุลจอม” เพื่อเฉลิมพระเกียรติพระบาทสมเด็จพระจุลจอมเกล้าเจ้าอยู่หัว หลังจากนั้นก็เรียกกันมาจนผิดเพี้ยน ในราว พ.ศ. ๒๕๐๒ อ.เต็ม สมิตินันท์ ผู้เชี่ยวชาญพันธุ์ไม้จากกรมป่าไม้ได้ตั้งชื่อให้ใหม่ว่า “แก้วเจ้าจอม” สืบมาจนปัจจุบัน 
 ปัจจุบัน  แก้วเจ้าจอมต้นนี้อยู่ในความดูแลของ มหาวิทยาลัยราชภัฎสวนสุนันทา
"