province,name,age,circum,height,latlong,details
เชียงใหม่,1. กลุ่มต้นไม้ห่มผ้าบนดอยอินทนนท์,100กว่าปี,    ต้นหว้าอ่างกา ๑.๕๐ เมตร,  ต้นหว้าอ่างกา 20 เมตร,"20.207213,99.940312","     กลุ่มต้นหว้าอ่างกา เกิดขึ้นเองโดยธรรมชาติ มีอายุ ๗๐๐ กว่าปี  ขนาดเส้นรอบวง ๕ เมตร ความสูง ๕๐ เมตร เป็นต้นไม้สูงใหญ่ อยู่ตามริมน้ำป่าเมฆ โคนต้นมีพูพอนแผ่ออกเสริมความแข็งแรงให้ทรงตัวดีเมื่อต้องปะทะกับลมแรง ใบถูกสร้างขึ้นให้แข็งหนาคล้ายแผ่นหนังเคลือบด้วยขี้ผึ้งเป็นมัน เพื่อไม่ให้ต้านลม ดอกมีกลิ่นหอมอ่อนๆยังเติบโตได้ดีในที่ร่มด้วยสภาพแวดล้อมของความชื้นในดินและปริมาณแสงแดดจึงเอื้อให้กากหมากฤๅษี ซึ่งเป็นพืชกาฝาก ชนิดที่หายากมาเกาะกินอาหารที่รากต้นหว้าอ่างกา จึงนับเป็นกลุ่มต้นไม้ห่มผ้าอีกต้นหนึ่งที่ชวนให้ไปสัมผัสบนยอดดอยอินทนนท์
     ปัจจุบันอยู่ในความดูแลของอุทยานแห่งชาติดอยอินทนนท์ อำเภอฮอด จังหวัดเชียงใหม่"
น่าน,2. ก้อม (พริกยักษ์),800 ปี,8 เมตร,10 เมตร,"19.08158,100.91084","     ต้นไม้ยืนต้นขนาดใหญ่ต้นนี้ มีขนาดเส้นรอบวง ๘ เมตร ความสูงโดยประมาณ ๑๐ เมตร สันนิษฐานว่า มีอายุราว ๘๐๐ ปี ตามลักษณะทางพฤกษศาสตร์คือต้นก้อม แต่เนื่องจากรูปใบและผลคล้ายต้นพริก ชาวบ้าน จึงเรียกว่า ต้นพริกยักษ์ ก้อมต้นนี้ยืนคู่บารมีองค์พระธาตุซึ่งบรรจุพระบรมสารีริกธาตุขององค์สมเด็จพระสัมมาสัมพุทธเจ้า ภายในวัดพระธาตุจอมพริก บ้านเสี้ยว ตำบลยม อำเภอท่าวังผา จังหวัดน่าน ความใหญ่โตของต้น ประกอบกับผลมีลักษณะเป็นวงรีมีทั้งสีเขียวและสีแดง ผลสีเขียวมีรสฝาด ผลสีแดงมีรสหวาน ซึ่งจะออกผลในช่วงปลายเดือนกุมภาพันธ์-มีนาคมของทุกปี ทำให้กลายเป็นจุดเที่ยวชมของผู้มาเยือนตลอดมา    
     ปัจจุบันอยู่ในความดูแลของวัดพระธาตุจอมพริก บ้านเสี้ยว ตำบลยม อำเภอท่าวังผา จังหวัดน่าน
"
พิษณุโลก,3.จำปาขาว,700 ปี,6.70 เมตร,15 เมตร,"17.103270,100.838857","     ต้นจำปาขาวต้นนี้ อายุ ๗๐๐ กว่าปี มีขนาดเส้นรอบวง ๖.๗๐ เมตร ความสูง ๑๕ เมตร  สันนิษฐานว่า เป็นต้นเดียวกับที่กรมพระยาดำรงราชานุภาพ ได้ทรงบันทึกไว้(ในว่า ""พ่อขุนบางกลางท่าว เจ้าเมืองบางยาง ทรงปลูกไว้เป็นอนุสรณ์  คู่เมืองของเมืองนครบางยาง ซึ่งได้ปลูกไว้ที่วัดๆ หนึ่งทางทิศตะวันตกของพระอุโบสถวัดดังกล่าวนี้ ปัจจุบันก็คือ ""วัดกลาง"" ดังนั้น จึงประมาณได้ว่า ต้นจำปาขาว ปลูกก่อนปี พ.ศ. ๑๘๐๖” ซึ่งสอดคล้องกับตำนานที่ชาวนครไทย  เล่าขานต่อ ๆ กันมาว่า จำปาขาวต้นนี้  พ่อขุนบางกลางท่าวทรงปลูกไว้ก่อนออกไปสู้รบกับขอม เพื่อตีเมืองสุโขทัยคืนมา พร้อมกับได้ตั้งสัตยาธิษฐานว่า ถ้าตีเมืองสุโขทัยได้สำเร็จ ขอให้ต้นจำปาเจริญงอกงามดี และออกดอกเป็นสีขาว แต่ถ้าพลาดท่าเสียทีเมื่อไร ขอให้จำปาต้นนี้ค่อยๆ ตายไป ซึ่งก็ปรากฏจริงดังคำของพ่อขุนบางกลางท่าว ทุกวันนี้จำปาขาวยังตั้งตระหง่านอยู่ภายใน วัดกลางศรีพุทธาราม อำเภอนครไทย      
     ปัจจุบันอยู่ในความดูแลของวัดกลาง ตำบลนครไทย อำเภอนครไทย จังหวัดพิษณุโลก"
อุดรธานี,4. กลุ่มต้นจำปาหอม,มากกว่า 100 ปี,2.1 เมตร ,4 เมตร,"17.223938,103.085330","     กลุ่มต้นจำปาหอม เส้นรอบวง ๒.๑ เมตร สูง ๔ เมตร อายุมากกว่า ๑๐๐ ปี ยืนต้นอยู่ในวัดโนนธาตุ หมู่ที่ ๑๑ ตำบลอุ่มจาน อำเภอประจักษ์ศิลปาคม จังหวัดอุดรธานี จำนวน ๖๘ ต้น มีประวัติยาวนานที่เกี่ยวข้องกับวัดนี้ มาตั้งแต่สมัยขอมโบราณ รวมถึงเรื่องของการสร้างเจดีย์และพื้นที่แห่งนี้ ซึ่งเป็นเนินดิน และใช้เวลาในการสร้างเป็นเวลาหลายปี ทำให้มีผู้คนล้มตาย เมื่อมีคนตายก็จะทำการฝังและปลูกต้นจำปาไว้เหนือหลุมฝังศพ มีเรื่องเล่าว่าสถานที่แห่งนี้มีรุกขเทวดาดูแลรักษาอยู่ และมักจะมีแสงสว่างสุกใสเปล่งประกายออกมาจากโนนธาตุให้ชาวบ้านเห็นเป็นประจำ 
     ปัจจุบันอยู่ในความดูแลของวัดโนนธาตุ  ตำบลอุ่มจาน อำเภอประจักษ์ศิลปาคม จังหวัดอุดรธานี"
สุรินทร์,5. จันผา,ไม่ระบุ,3.63 เมตร,13.79 เมตร,"14.407718,103.419606","     ต้นจันผา มีเส้นรอบวง ๓.๖๓ เมตร สูง ๑๓.๗๙ เมตร ยืนต้นอยู่ในบริเวณสำนักปฏิบัติธรรมวัดเขา  ดาร์สปวง ถือเป็นต้นจันผาใหญ่ที่สุดในประเทศไทย อยู่ท่ามกลางป่าเขาที่อุดมสมบูรณ์ ตั้งอยู่บนหินขนาดใหญ่ บริเวณใต้ต้นไม้จะมีหินขนาดใหญ่ 2 ก้อน และมีช่องหิน เชื่อกันว่าผู้ที่ไม่มีคู่ครองเมื่อลอดแล้วก็จะได้พบเนื้อคู่และจะได้แต่งงานกันอยู่ดีมีสุข สำหรับคนที่มีคู่ครองแล้ว หากลอดช่องหินดังกล่าวก็จะยิ่งพบความสุข ความเจริญยิ่งๆ ขึ้นไปในบริเวณใกล้ๆ จะมีศาลเจ้าแม่จันทร์แดง ที่ศักดิ์สิทธิ์และคุ้มครองป่าบริเวณนี้ ชาวบ้านมักจะมาอธิษฐาน ขอพรหรือบนบานศาลกล่าวในเรื่องต่าง ๆ เมื่อประสบความสำเร็จก็จะกลับมาบูชาตอบแทนคุณเจ้าแม่จันทร์แดง 
     ปัจจุบันอยู่ในความดูแลของวัดเขาดาร์สปวง บ้านช้างหมอบ ตำบลแนงมุด อำเภอกาบเชิง จังหวัดสุรินทร์"
ตราด,๖. ตะบูน,100 ปี,ประมาณ 2.40-3.10 เมตร,ประมาณ 13-15 เมตร,"20.207213,99.940312","     ต้นตะบูนใหญ่ อายุกว่า 100 ปี เส้นรอบวงโดยประมาณ ๒.๔๐-๓.๑๐ เมตร  สูงประมาณ ๑๓-๑๕ เมตร อยู่ในกลุ่มต้นตะบูนในป่าชายเลน บ้านท่าระแนะ ซึ่งเป็นแหล่งศึกษาท่องเที่ยวเรียนรู้เชิงนิเวศที่มีผืนป่าชายเลนอุดมสมบูรณ์ เป็นแหล่งอาหารอุดมสมบูรณ์ของชาวบ้านและสัตว์ทะเล ประกอบด้วย ป่าโกงกาง ป่าจาก และป่าตะบูน มีพื้นที่ประมาณ ๒,๐๐๐ ไร่ ต้นไม้แต่ละต้นมีขนาดใหญ่ ให้ความรู้สึกว่ากำลังเข้าไปในป่ายุคดึกดำบรรพ์ ผืนป่าชายเลนแห่งนี้ได้รับการจัดให้เป็นสถานที่ท่องเที่ยว Unseen ของจังหวัด ในช่วงเวลาที่น้ำลง นักท่องเที่ยวจะได้เห็นความอัศจรรย์ของกลุ่มต้นตะบูนที่รากของกลุ่มต้นตะบูนที่แผ่ขยายกิ่งรากถักทอกันเป็นลวดลายที่แปลกตา ครอบคลุมผืนดินที่เป็นถิ่นกำเนิดของกลุ่มต้นตะบูน ผสมผสานกับแสงสีและแสงเงาจากพระอาทิตย์ บังเกิดความสวยงามที่วิจิตรตระการตา 
     ปัจจุบันอยู่ในความดูแลของสถานีพัฒนาทรัพยากรป่าชายเลนที่ ๔๕ (ด่านเก่า ตราด) บ้านท่าระแนะ หมู่ที่ ๒ ตำบลหนองคันทรง อำเภอเมืองตราด จังหวัดตราด
        "
ร้อยเอ็ด,7. กระบก,ประมาณ 300 - 400 ปี,6.7 เมตร,35 เมตร,"16.234603,104.173326","     กระบกต้นนี้ มีอายุประมาณ 300 – 400 ปี เส้นรอบวงประมาณ ๖.๗ เมตร สูงโดยประมาณ ๓๕ เมตร เจริญเติบโตสูงสง่างาม ที่บ้านดงทรายงาม ตำบลหนองขุ่นใหญ่ อำเภอหนองพอก ในอดีตย่านนี้คือป่าดงบังอี่ เป็นแหล่งโบราณคดีที่สำคัญตั้งแต่ยุคก่อนประวัติศาสตร์ สืบเนื่องจนถึงยุคอยุธยา-ล้านช้าง มีแหล่งสำคัญทางประวัติศาสตร์ เช่น แหล่งตัดหินและผลิตใบเสมาหินทรายที่ภูสิม  ค่ายลี้ภัยของกลุ่มกองครัวพระวอ พระตาที่เมืองดงคู เป็นต้น ต้นกระบกเป็นต้นไม้ที่ชาวบ้านใช้เมล็ดในฮีตบุญเดือน ๑๒ ข้าวประดับดิน บุญเดือนสิบ บุญข้างสาก โดยในห่อข้าวน้อยที่ต้องเตรียมไปเลี้ยงผี จะต้องมีหมาก พลู บุหรี่ อาหารคาวหวาน ผลไม้ และเมล็ดกระบกใส่ลงไปด้วย 
     ปัจจุบันอยู่ในความดูแลของนายบุญ สืบสิงห์ เจ้าของพื้นที่ บ้านดงทรายงาม ตำบลหนองขุ่นใหญ่ อำเภอหนองพอก จังหวัดร้อยเอ็ด
"
อุตรดิตถ์,8. มะปรางป่า,150 ปี,2.60 เมตร,22 เมตร,"17.597997,100.042917","     ต้นมะปรางป่า อายุ ๑๕๐ ปี เส้นรอบวง ๒.๖๐ เมตร ความสูงโดยประมาณ ๒๒ เมตร เป็นต้นไม้เก่าแก่ ที่เจริญเติบโต สง่างาม อยู่หน้าพระวิหารพระแท่นศิลาอาสน์  วัดพระแท่นศิลาอาสน์ เมื่อครั้งที่พระบาทสมเด็จพระจุลจอมเกล้าเจ้าอยู่หัว รัชกาลที่ ๕ ได้เสด็จประพาสจังหวัดอุตรดิตถ์ ได้เสด็จมานมัสการพระแท่นศิลาอาสน์  เมื่อวันที่ ๒๔ ตุลาคม  ๒๔๔๔ ก็ปรากฏว่ามีต้นมะปรางป่านี้อยู่ก่อนแล้ว 
     ปัจจุบันอยู่ในความดูแลของวัดพระแท่นศิลาอาสน์  ตำบลทุ่งยั้ง อำเภอลับแล จังหวัดอุตรดิตถ์"
ระยอง,9. มะปริง,250 ปี,3.30 เมตร,25 เมตร,"12.749833,101.478195","     มะปริง ไม้โบราณประจำถิ่นของไทยต้นนี้ อายุประมาณ ๒๕๐ ปี เส้นรอบวงโดยประมาณ  ๓.๓๐ เมตร  สูงประมาณ ๒๕ เมตร ยืนต้นอยู่บริเวณเส้นทางสัญจรในอดีตระหว่างบ้านกะเฉด–บ้านค่าย เมืองแกลง เส้นทางนี้นับเป็นเส้นทางการเดินทัพเพื่อรวบรวมกำลังพลของพระเจ้าตากเพื่อกู้ชาติ เชื่อกันว่าต้นมะปริง ต้นนี้เกิดจากการที่ผู้เดินทางกินมะปริงเสร็จแล้วจึงทิ้งเมล็ดไว้ ต่อมาเมล็ดจึงเจริญเติบโตขึ้นอยู่คู่กับชุมชนกะเฉดมาตราบจนทุกวันนี้
     ปัจจุบันอยู่ในความดูแลของนายสมยศ สมุทรคีรี บ้านปิ่นทอง หมู่ที่ 8 ตำบลกะเฉด อำเภอเมืองระยอง จังหวัดระยอง เจ้าของพื้นที่
"
ภูเก็ต,10. ขนุนปานหรือขนุนป่า,200 ปี,10 เมตร,45 เมตร,"7.944014,98.288368","     ต้นขนุนปานต้นนี้มีขนาดใหญ่โตมาก มีอายุประมาณ 20๐ ปี วัดขนาดเส้นรอบวงได้ ๑0 เมตร  และมีความสูง 45 เมตร ขึ้นอยู่ในระหว่างพื้นที่ของ นายอาด เป็นมิตร, ตาพุ่ม ดวงแข และ นายฟาด ยายี ซึ่งเป็นเส้นทางเดินโบราณของชาวบ้านบางหวาน ตำบลกมลา ที่จะเดินทางไปยังหาดป่าตอง ในอดีตใช้เส้นทางเส้นนี้เป็นหลักในการติดต่อค้าขาย ปัจจุบันยังเห็นร่องรอยของเส้นทางเดินเดิมอยู่ “ขนุนปาน” เป็นไม้หายาก จากคำบอกเล่าของคุณลุงเกษม ปะหนัน พอนของต้นขนุนปาน ในอดีต ต้นขนุนปานนี้ใช้ทำเลียง สำหรับร่อนแร่ทางภาคใต้ เพราะมีเนื้อไม้ที่แข็งแรงและทนทาน นับว่าเป็นต้นไม้ที่มีอดีตเกี่ยวพันกับประวัติชุมชน
     ปัจจุบันอยู่ในความดูแลของนายดำรง ดวงแข ชุมชนบ้านบางหวาน ตำบลกมลา อำเภอกระทู้ จังหวัดภูเก็ต
"
ปัตตานี,11. หยี,ประมาณ 280 - 300 ปี,4.30 เมตร,40 - 50 เมตร,"6.754836,101.316096","     หยีต้นนี้ มีเส้นรอบวง ๔.๓๐ เมตร และมีความสูง ๔๐-๕๐ เมตร มีอายุประมาณ ๒80 – 300 ปี ตามคำบอกเล่าของนายมูฮัมหมัด รอซอดี กล่าวว่าเป็นต้นไม้เก่าแก่ที่อยู่ในพื้นที่มานาน ๔  ช่วงอายุคน เป็นต้นไม้เศรษฐกิจ แต่น้อยนักที่จะเห็นต้นใหญ่ยืนต้นนานมาถึงขนาดต้นนี้
     ปัจจุบันอยู่ในความดูแลของนายโมฮามัดรอสดี มะมิง ตำแหน่งผู้ใหญ่บ้านหมู่ที่ 5 ตำบลระแว้ง อำเภอยะรัง และปราชญ์เกษตรของหมู่บ้านวิทยากรถ่ายทอดภูมิปัญญาประจำศูนย์การเรียนรู้
"
นครราชสีมา,12. นางดำ,ประมาณ 135 ปี,6 เมตร,35 เมตร,"15.037229,102.345742","     นางดำต้นไม้หายากต้นนี้มีขนาดเส้นรอบวงประมาณ ๖ เมตร สูงประมาณ ๓๕ เมตร  อายุประมาณ ๑๓๕ ปี  ขึ้นอยู่ก่อนมีการตั้ง วัดบ้านตูม ตำบลทองหลาง อำเภอจักราช เมื่อปี พ.ศ. ๒๔๒๕ นับเป็นต้นไม้สัญลักษณ์ของชุมชน แสดงให้เห็นถึงความมีอายุยืนยาวและเป็นต้นไม้หายาก    
     ปัจจุบันอยู่ในความดูแลของวัดบ้านตูม ตำบลทองหลาง อำเภอจักราช จังหวัดนครราชสีมา
"
นครศรีธรรมราช,13. ลำแพน,200 ปี,9 เมตร,50 เมตร,"8.267099,99.868814","     ลำแพนต้นนี้วัดเส้นรอบวงได้ ๙ เมตร และมีความสูง ๕๐ เมตร โดยมีอายุประมาณ ๒๐๐ ปี มีตำนานเล่าว่า  ในช่วงรัชสมัยของพระเจ้าศรีธรรมโศกราชปกครองเมืองนครศรีธรรมราช ช่วงหนึ่งได้เกิดโรคห่าระบาดขึ้นในเมืองนครศรีธรรมราช พระเจ้าศรีธรรมโศกราชจึงได้อพยพประชาชนมาตั้งหลักแหล่งในพื้นที่ภูเขา เชื่อว่าเป็นบริเวณพื้นที่บ้านเขาวังและบริเวณถ้ำต่าง ๆ ในพื้นที่ตำบลหินตก อำเภอร่อนพิบูลย์  ในปัจจุบัน ครั้นเมื่อโรคห่าเหือดหายไป ผู้คนก็ได้ลงจากเขาวัง ไปตั้งรกรากทำนาในที่ราบ ปล่อยให้เขาวังคงไว้ซึ่งป่าดงดิบที่อุดมสมบูรณ์สืบมาจนถึงปัจจุบัน และเชื่อว่าต้นลำแพนต้นนี้ได้เกิดขึ้นในป่าดงดิบอันอุดมสมบูรณ์นั้นและยืนต้นสืบมาจนทุกวันนี้
     ปัจจุบันอยู่ในความดูแลของชุมชนบ้านเขาวัง  หมู่ที่ ๑๒ ตำบลหินตก อำเภอร่อนพิบูลย์ จังหวัดนครศรีธรรมราช
"
สมุทรปราการ,14. ลำพู,ไม่ระบุ,2.53 เมตร,25 เมตร,"13.665522,100.565875","     เป็นกลุ่มต้นลำพูกว่า ๑,๗๐๐ ต้น มีเส้นรอบวง ๒.๕๓ เมตร และความสูง ๒๕ เมตร บนพื้นที่ ๔๑ ไร่เศษ อยู่ภายใต้การกำกับดูแลของศูนย์จัดการพื้นที่สีเขียวเชิงนิเวศนครเขื่อนขันธ์ กรมป่าไม้ และกลุ่มอนุรักษ์สิ่งแวดล้อม “ลำพูบางกระสอบ” เริ่มต้นเมื่อปี ๒๕๕๑  โดยได้รับการสนับสนุนจากการไฟฟ้าฝ่ายผลิตและหน่วยงานที่เกี่ยวข้อง มีการฟื้นฟูพื้นที่จำนวน ๔๑ ไร่เศษ  โดยการถากถางวัชพืช ขุดลอกร่องน้ำเพื่อให้น้ำไหลเวียนถ่ายเทได้ดี รักษาต้นไม้พื้นถิ่นที่มีอยู่เดิม และจัดซื้อกล้าไม้ลำพู ลำแพน และโกงกางมาปลูกเสริมเป็นจำนวนมาก จัดสร้างลานลำพู ศาลาจำนวน ๒ หลัง พร้อมห้องน้ำ เพื่อรองรับผู้มาร่วมทำกิจกรรม และมาเยี่ยมชมพื้นที่ดังกล่าว  
     ปัจจุบันพื้นที่แห่งนี้เป็นสถานที่เรียนรู้ระบบนิเวศพื้นที่ชุ่มน้ำสมบูรณ์แบบ เป็นบ้านให้กับหิ่งห้อยและต้นลำพู สัตว์น้ำประจำถิ่นในบริเวณดังกล่าว รวมถึง นกท้องถิ่นและนกอพยพที่แวะเวียนเข้ามาอาศัย อีกทั้ง เป็นปอดที่แม้ จะมีขนาดไม่ใหญ่มากนัก แต่ก็มีความสำคัญทำหน้าที่ผลิตอากาศบริสุทธิ์ให้กับจังหวัดสมุทรปราการ กรุงเทพมหานคร และพื้นที่ใกล้เคียงต่อไป อยู่ในความดูแลของศูนย์จัดการพื้นที่สีเขียวเชิงนิเวศนครเขื่อนขันธ์และกลุ่มอนุรักษ์พื้นที่สีเขียว สวนป่าลำพูบางกระสอบ
"
สตูล,15. ลำพู,ประมาณ 300 ปี,6.2 เมตร ,10 เมตร,"20.207213,99.940312","     ต้นลำพู อายุประมาณ ๓๐๐ ปี ขึ้นอยู่ในท้องทะเล วัดขนาดเส้นรอบวง ๖.๒ เมตร และมีความสูงประมาณ ๑๐ เมตร เป็นต้นลำพูที่มีลักษณะงามพิเศษ กล่าวคือ ที่โคนต้นมีลักษณะคล้ายรูปหัวใจ  ลำต้นมีลักษณะเป็นช่องเหมือนอุโมงค์สามารถผ่านเข้า – ออกได้ เมื่อเข้าไปในอุโมงค์จะเป็นปล่องทะลุกลางลำต้นสามารถแหงนหน้าขึ้นมองเห็นท้องฟ้าได้ ชาวบ้านจึงเรียกว่าอุโมงค์ลำพู  ยืนต้นอยู่ในพื้นที่สาธารณะ นอกเหนือจากการปกป้องแรงคลื่นให้ชุมชนแล้วยังเป็นสัญลักษณ์ความงามของธรรมชาติ และเป็นประโยชน์สำหรับการส่งเสริมการท่องเที่ยวด้วย ชุมชนจึงอนุรักษ์ไว้ให้นักท่องเที่ยวได้ชมและคนรุ่นหลังได้เรียนรู้ มีการให้ความรู้เรื่องประวัติความเป็นมา และการดูแลอนุรักษ์ต้นลำพูอย่างเป็นลำดับ   
     ปัจจุบันอยู่ในความดูแลของกลุ่มศูนย์เรียนรู้เศรษฐกิจพอเพียงบ้านบากันใหญ่ ตำบลเกาะสาหร่าย                       อำเภอเมืองสตูล จังหวัดสตูล 
"
ยโสธร,16. เปือย,120 ปี,5.10 เมตร,40 เมตร,"16.006365,104.377074","     ต้นเปือย หรือตะแบกต้นนี้มีอายุ ๑๒๐ ปี เส้นรอบวง 5.10 เมตร สูงโดยประมาณ 4๐ เมตร ยืนต้นอยู่บริเวณศาลปู่ตาบ้านโนนเปือย  บริเวณนี้มีลักษณะเป็นเนินดิน มีเนื้อที่ประมาณ ๓๐ ไร่ มีต้นเปือยเกิดขึ้นตามธรรมชาติจำนวนมาก เมื่อชาวบ้านอพยพมาตั้งถิ่นฐานเพื่อมาอยู่อาศัยในบริเวณนั้น ซึ่งใช้ชื่อหมู่บ้านว่า  บ้านโนนเปือย และได้กำหนดให้บริเวณเนินดินป่าต้นเปือยเป็นที่ตั้งของศาลปู่ตาประจำหมู่บ้าน เป็นสถานที่ศักดิ์สิทธิ์  ที่ชาวบ้านให้ความเคารพนับถือ  และต้นเปือยอายุ ๑๒๐ ปีต้นนี้ถือเป็นต้นอาวุโส เพราะมีอายุมากที่สุด ในทุก ๆ ปีจะมีประเพณีเลี้ยงศาลปู่ตา ปีละ ๒ ครั้ง นอกจากนี้ยังใช้เป็นสถานที่จัดพิธีปริวาสกรรมประจำปี (บุญเข้ากรรม)  ในระหว่างวันที่ ๒๕ – ๓๐ มกราคมของทุกปีด้วย 
     ปัจจุบันอยู่ในความดูแลของชุมชนบ้านโนนเปือย หมู่ที่ 1, หมู่ที่ 14 ตำบลโนนเปือย อำเภอกุดชุม จังหวัดยโสธร"
บุรีรัมย์,17. แปะ,มากกว่า 200 ปี,ประมาณ 4.5 เมตร,ประมาณ 14 เมตร,"14.532424,102.942316","     ต้นแปะ ไม้หายากต้นนี้มีอายุมากกว่า ๒๐๐ปี เส้นรอบวงโดยประมาณ ๔.๕ เมตร และสูงประมาณ ๑๔ เมตร  นับเป็นต้นแปะที่เก่าแก่ที่สุดและสูงใหญ่ที่สุดในจังหวัดบุรีรัมย์ ยืนต้นอยู่ในอุทยานประวัติศาสตร์พนมรุ้ง ตำบลตาเป๊ก อำเภอเฉลิมพระเกียรติ จังหวัดบุรีรัมย์  มีประวัติความเป็นมาตามเอกสารประวัติศาสตร์เมืองบุรีรัมย์ว่าในสมัยกรุงธนบุรี เมื่อพระยาจักรีเดินทัพมาพบเมืองร้างอยู่บริเวณลำห้วยจระเข้มาก ซึ่งมีชัยภูมิที่ดีเหมาะแก่การตั้งเมือง จึงทำการตั้งเมืองขึ้น และเรียกชื่อเมืองตามชื่อต้นไม้ที่มีอยู่ในบริเวณนั้นว่า เมืองแปะ ซึ่งชื่อนี้เป็นชื่อเดิมของจังหวัดบุรีรัมย์ 
     ปัจจุบันอยู่ในความดูแลของอุทยานประวัติศาสตร์พนมรุ้ง ตำบลตาเป๊ก อำเภอเฉลิมพระเกียรติ จังหวัดบุรีรัมย์ 
"
เชียงราย,18. สมอพิเภก,150 กว่าปี,3.40 เมตร,50 เมตร,"20.207213,99.940312","     ต้นสมอพิเภกยักษ์ต้นนี้ขึ้นอยู่ในวัดกิ่วพร้าว ตำบลจันจว้าใต้ อำเภอแม่จัน  มีอายุ ๑๕๐ กว่าปี มีเส้นรอบวง ๓.๔๐ เมตรและความสูงประมาณ ๕๐ เมตร ถูกค้นพบโดยครูบาโปตั้งแต่ก่อตั้งวัดเมื่อปี พ.ศ. ๒๔๑๐ ปัจจุบันทางวัดได้อนุรักษ์ไว้ นอกจากเป็นแหล่งเรียนรู้เรื่องสมอพิเภกต้นไม้ยักษ์แล้ว ในวัดยังมีพิพิธภัณฑ์ท้องถิ่นที่บอกเล่าประวัติศาสตร์สะท้อนวิถีชีวิตชุมชนในอดีตที่น่าสนใจด้วย
     ปัจจุบันอยู่ในความดูแลของวัดกิ่วพร้าว ตำบลจันจว้าใต้ อำเภอแม่จัน จังหวัดเชียงราย
"
สมุทรสงคราม,19. โพธิ์ ไทร ไกร กร่าง,200 ปี,ไม่ระบุ,25 เมตร,"13.445028,99.941333","     ต้นไม้สี่ต้นคือ โพธิ์ ไทร ไกร กร่าง อายุกว่า ๒๐๐ ปี ที่ตำบลบางกุ้ง ความสูง 25 เมตร เป็นต้นไม้อัศจรรย์ สามารถเจริญเติบโตร่วมกันปกคลุมและรัดล้อมโบสถ์เก่าของวัดบางกุ้งให้ดำรงอยู่ได้อย่างเหลือเชื่อ  โดยในส่วนที่เสี่ยงต่อการหักพัง รากและกิ่งก้านจะยึดเหนี่ยวไว้อย่างเหนียวแน่น แต่ในส่วนที่ยังคงสภาพดีกลับมีการยึดเหนี่ยวน้อยมาก  และที่พิเศษคือในช่องประตูและหน้าต่างของโบสถ์จะไม่มีต้นไม้ขึ้นปิดบังอยู่เลย มีตำนานเล่าว่า ในสมัยกรุงศรีอยุธยาเป็นราชธานี พ.ศ. ๒๓๐๘ สมเด็จพระเจ้าเอกทัศน์ ทรงโปรดเกล้าฯ ให้ยกกองทัพเรือมาตั้งค่ายที่ตำบลบางกุ้ง เรียกว่า”ค่ายบางกุ้ง” โดยสร้างกำแพงล้อมวัดบางกุ้งให้อยู่กลางค่าย เพื่อเป็นที่ยึดเหนี่ยวจิตใจและเป็นที่เคารพบูชาของทหาร และในปีพุทธศักราช ๒๓๑๗ สมเด็จพระเจ้าตากสินมหาราชได้ยกทัพไปรบกับพม่าที่ค่ายบางแก้ว เมืองราชบุรี ในการเดินทัพครั้งนั้น พระองค์ได้มาหยุดกองทัพพักพล และเสวยพระกระยาหารที่วัดกลางค่ายบางกุ้ง ดังนั้น สถานที่นี้จึงเป็นสถานที่ศักดิ์สิทธิ์ 
     ปัจจุบันอยู่ในความดูแลของวัดบางกุ้ง ตำบลบางกุ้ง อำเภอบางคนที จังหวัดสมุทรสงคราม
"
พระนครศรีอยุธยา,20. โพธิ์,ไม่ระบุ,9.60 เมตร,15 เมตร,"14.356670,100.568247","      โพธิ์เก่าแก่ต้นนี้ มีเส้นรอบวงประมาณ 9.60 เมตร ความสูงประมาณ ๑๕ เมตร ยืนต้นอยู่ในวัดมหาธาตุ อุทยานประวัติศาสตร์พระนครศรีอยุธยา  ตำบลประตูชัย อำเภอพระนครศรีอยุธยา จังหวัดพระนครศรีอยุธยา โดยอยู่ในลักษณะปกคลุมผนังวิหารรายที่ตั้งอยู่ทางทิศตะวันออกเฉียงใต้ของวัดมหาธาตุ อุทยานประวัติศาสตร์พระนครศรีอยุธยา  และปรากฏเศียรพระพุทธรูปหินทรายอยู่บริเวณโคนต้นในลักษณะที่มีรากกอดเกี่ยวแน่นหนา สันนิษฐานว่าเศียรพระพุทธรูปนี้หล่นลงมาอยู่ที่โคนต้นโพธิ์ในสมัยเสียกรุงศรีอยุธยา ครั้งที่ ๒ จนรากไม้ขึ้นปกคลุมเศียรพระ ทำให้มีความงดงามแปลกตาและเลื่องลือกลายเป็นสิ่งมหัศจรรย์  นับ เป็นจุดสนใจของนักท่องเที่ยวระดับนานาชาติจนทุกวันนี้
     ปัจจุบันอยู่ในความดูแลของอุทยานประวัติศาสตร์พระนครศรีอยุธยา กรมศิลปากร
"
กาฬสินธุ์,21. โพธิ์ใหญ่,มากกว่า 170 ปี,11.36 เมตร,25 เมตร,"16.942641,103.234507","     ภายในวัดสว่างภิรมย์ บ้านท่าคันโท  จังหวัดกาฬสินธุ์  มีต้นโพธิ์สูงใหญ่ งามสง่าแผ่กิ่งก้านใบให้ความร่มรื่น มามากกว่า 170 ปี มีขนาดเส้นรอบวงได้ประมาณ  ๑๑.๓๖ เมตร สูงประมาณ ๒๕ เมตร แตกกิ่งก้านสาขาออกเป็นพุ่ม ตามกิ่งมีรากอากาศห้อยลงมาบ้าง เปลือกเรียบเป็นสีน้ำตาลปนเทา โคนต้นเป็นพูพอนขนาดใหญ่  ได้รับการดูแลรักษาจากวัดและชาวบ้านเป็นอย่างดี 
     ปัจจุบันอยู่ในความดูแลของวัดสว่างภิรมย์ บ้านท่าคันโท  ตำบลท่าคันโท อำเภอท่าคันโท จังหวัดกาฬสินธุ์  
"
ราชบุรี,22. โพธิ์,ไม่ระบุ,11 เมตร,10 เมตร,"13.769285,99.844825","     ต้นโพธิ์ต้นนี้มีเส้นรอบวง ๑๑ เมตร ความสูง ๑๐ เมตร อายุประมาณ 8๐ ปี อยู่บริเวณวัดม่วงมีกิ่งก้านสาขาปกคลุมรอบๆ ซุ้มประตูวัด รากของต้นโพธิ์แทงเข้าไปตามซอกและโครงสร้างของซุ้มประตู กิ่งของต้นโพธิ์มีรูปร่างคล้ายกับช้างทรงขนาดใหญ่มองดูแล้วสวยงาม ภายในซุ้มยังมีรูปปั้นพระสังกัจจายน์พระอสีติ มหาสาวก“แห่งโชคลาภ” ตั้งอยู่เพื่อให้ประชาชนมากราบไหว้ขอพร 
    ปัจจุบันอยู่ในความดูแลของวัดม่วง ตำบลบ้านม่วง อำเภอบ้านโป่ง จังหวัดราชบุรี"
กำแพงเพชร,23. พระศรีมหาโพธิ์,661 ปี,7.10 - 10.20 เมตร,18 - 20 เมตร,"16.47995,99.510825","     ต้นพระศรีมหาโพธิ์เป็นต้นไม้ที่เก่าแก่และมีอายุมากถึง 661 ปี มีเส้นรอบวง ๗.๑๐ - ๑๐.๒๐ เมตร (ขนาดประมาณ ๑๐ คนโอบ)  และมีความสูง  ๑๘-๒๐ เมตร สืบความว่าสมเด็จพระมหาธรรมราชาลิไทแห่งกรุงสุโขทัยทรงนำมาจากลังกา เมื่อคราวส่งสมณทูตไปสืบต่ออายุพระพุทธศาสนา และทรงปลูกไว้พร้อมกับพระบรมสารีริกธาตุเมื่อพุทธศักราช ๑๙๐๐ จึงนับเป็นต้นพระศรีมหาโพธิ์เคียงคู่วัดพระบรมธาตุแห่งเมืองกำแพงเพชรมาช้านาน 
     ปัจจุบันอยู่ในความดูแลของวัดพระบรมธาตุ (พระอารามหลวง) ตำบลนครชุม อำเภอเมืองกำแพงเพชร จังหวัดกำแพงเพชร"
ชัยนาท,24. กร่าง,ประมาณ 121 ปี,15 เมตร,45 เมตร,"14.981243,100.014727","     กร่างใหญ่ต้นนี้มีเส้นรอบวง ๑๕ เมตร สูง ๔๕ เมตร มีอายุประมาณ ๑๒1 ปี อยู่ในบริเวณที่ทำการอำเภอหันคา  จังหวัดชัยนาท  มีลักษณะลำต้นใหญ่ ทรงพุ่มกว้างและสูง ถือว่าเป็นต้นไม้ที่มีขนาดใหญ่ที่สุดในอำเภอหันคา เป็นต้นไม้ที่มีมาก่อนก่อสร้างอาคารที่ทำการหลังปัจจุบัน ถือว่าเป็นต้นไม้ใหญ่ที่อยู่คู่กับชุมชนมาช้านาน                
      ปัจจุบันอยู่ในความดูแลของที่ว่าการอำเภอหันคา จังหวัดชัยนาท"
พิษณุโลก,25. ยางนา,"1,000 ปี",15 เมตร,50 เมตร,"20.207213,99.940312","     ยางนาต้นนี้ ยืนต้นอยู่ที่บ้านสวนยาง ตำบลเนินเพิ่ม อำเภอนครไทย จังหวัดพิษณุโลก  มีขนาดเส้นรอบวง 15 เมตร ความสูง 50 เมตร อายุประมาณ 1,000 ปี  นับเป็นต้นยางที่สมบูรณ์ที่สุด ทั้งยังมีการค้นพบซากถ้วยจาน ชามไห พระเก่า เป็นจำนวนมากในบริเวณนี้ด้วย  สันนิษฐานว่าเคยเป็นฐานทัพของพระร่วงมาก่อน ยังมีเรื่องเล่าอีกว่า  ชุมชนนี้เดิมมีต้นยางนาจำนวนมาก จึงมีชื่อชุมชนว่า “บ้านสวนยาง” และในช่วงค้าไม้รุ่งเรือง บริษัทค้าไม้ได้กว้านซื้อต้นไม้ขนาดใหญ่เพื่อนำไปใช้ประโยชน์ แต่ต้นยางต้นนี้กลับรอดจากการกว้านซื้อครั้งนั้น  ชาวบ้านจึงเชื่อว่ามีเจ้าที่เจ้าทางปิดหูปิดตาไม่ให้เห็น  ต่อมา ชาวบ้านใช้ร่มต้นยางเป็นลานตากข้าว และพักอาศัยในฤดูเก็บเกี่ยว  ต้นยางนี้เป็นศูนย์รวมจิตใจของชาวชุมชนบ้านสวนยาง ทุกวันที่ 16 มกราคมของปี ชาวบ้านจะมาร่วมกันห่มผ้าต้นไม้และนิมนต์พระสงฆ์มาทำบุญตักบาตรเป็นประจำ
     ปัจจุบันอยู่ในความดูแลของชุมชนบ้านสวนยาง ตำบลเนินเพิ่ม อำเภอนครไทย จังหวัดพิษณุโลก  "
นครปฐม,26. ยางสามยอด,250 ปี,14 เมตร,30 เมตร,"13.842660,99.938758","     ต้นยางนาสามยอดใหญ่ มีขนาดสูงกว่ายางนาทั่วไป รูปลักษณ์ต้นแยกเป็นสามแฉกคล้ายตรีศูล เส้นรอบวง 14 เมตร ความสูง 30 เมตร  ประมาณอายุ 250ปี ชาวบ้านเชื่อว่ามีสิ่งศักดิ์สิทธิ์สถิตอยู่  จึงเรียกว่า “พ่อปู่ยางนาสามยอด” เป็นที่เคารพนับถือของชุมชนมาอย่างยาวนาน  ในแต่ละปีจะมีงานประจำปีเพื่อเฉลิมฉลองพ่อปู่ด้วย  
     ปัจจุบันอยู่ในความดูแลขององค์การบริหารส่วนตำบลบ้านยาง อำเภอเมืองนครปฐม จังหวัดนครปฐม

"
ประจวบคีรีขันธ์,27. ป่ายางนากลางอ่าว,ประมาณ 200 ปี,5.75 เมตร,85 เมตร,"11.211217,99.523519","     ป่ายางนากลางอ่าว เป็นอาณาจักรต้นยางนาประมาณ ๖,๐๐๐ ต้นใหญ่ที่สุดมีอายุประมาณ ๒๐๐ ปี มีขนาดเส้นรอบวง ๕.๗๕ เมตร สูง ๘๕ เมตรโดยประมาณ  ทั้งหมดอยู่ในเนื้อที่กว่า ๑,๒๐๐ ไร่  ที่อุดมไปด้วยพืชสมุนไพร พืชอาหาร และมีสัตว์ป่าอาศัยอยู่เป็นจำนวนมาก ผู้ทรงคุณวุฒิด้านพฤกษศาสตร์และราชบัณฑิตได้ให้การรับรองว่าเป็นป่ายางนาที่ดีที่สุดแห่งหนึ่งของประเทศไทย นับเป็นแหล่งอนุรักษ์พันธุกรรมตามธรรมชาติของไม้ยางนา ภายใต้โครงการอนุรักษ์แห่งพันธุกรรมตามธรรมชาติของพันธุ์ไม้ป่าในประเทศไทยเพื่อเทิดพระเกียรติพระบาทสมเด็จพระปรมินทรมหาภูมิพลอดุลยเดชฯ รัชกาลที่ ๙
     ปัจจุบันอยู่ในความดูแลของวนอุทยานแห่งชาติป่ากลางอ่าว อำเภอบางสะพานใหญ่ จังหวัดประจวบคีรีขันธ์
"
สกลนคร,28. ยางนา,350 ปี,12.10 เมตร,60 เมตร,"17.099754,104.112024","     ต้นยางนาใหญ่ต้นนี้ มีเส้นรอบวง ๑๒.๑๐ เมตร สูง ๖๐ เมตร ประมาณอายุ ๓๕๐ ปี ตั้งอยู่ในบริเวณที่ดินวัดศรีสะอาด บ้านดงมะไฟ เดิมเป็นที่ดินของนายสอและนางแก้ว ดวงภูยาว ตกทอดเป็นของทายาทคือนายหล้า นางแปว ดงภูยาว ต่อมามีคนต้องการซื้อต้นยางนา ชาวบ้านร่วมกันคัดค้านและมีการประชุมกันมีมติขอแลกที่ดินของชาวบ้านกับที่ดินบริเวณต้นยางใหญ่ซึ่งมีจำนวน ๑ ไร่ เมื่อเจ้าของยินยอมแล้วชาวบ้านจึงได้ถวายที่ดินดังกล่าวให้วัดศรีสะอาด เพื่ออนุรักษ์ต้นยางใหญ่นี้ไว้เป็นสมบัติของบ้านดงมะไฟสืบต่อไป
     ปัจจุบันอยู่ในความดูแลขององค์การบริหารส่วนตำบลดงมะไฟ อำเภอเมืองสกลนคร จังหวัดสกลนคร"
สุราษฎร์ธานี,29. ยางนา,ประมาณ 400 ปี,14.64 เมตร,53.5 เมตร,"9.700909,100.022528","     ต้นยางนาใหญ่ลักษณะรูปทรงที่สมบูรณ์และสมส่วน  ขนาดเส้นรอบวง ๑๔.๖๔ เมตร มีความสูง ๕๓.๕ เมตร อายุประมาณ ๔๐๐ ปี  กิ่งก้านใบมีความร่มเย็นผึ้งมาทำรังอาศัยอยู่เป็นจำนวนมาก  ยืนต้นอยู่ติดถนนสายบ้านใต้–ท้องนายปาน ในอำเภอเกาะพะงัน เป็นต้นยางนาใหญ่ที่สุดในประเทศไทย ได้รับรางวัลที่ ๑ การประกวดไม้ยางนาขนาดใหญ่ที่สุด รับพระราชทานรางวัลจากสมเด็จพระเทพรัตนราชสุดา ฯ สยามบรมราชกุมารี (จัดโดยมหาวิทยาลัย เกษตรศาสตร์ เมื่อวันที่ ๑๗ พฤศจิกายน พ.ศ. ๒๕๔๒)  ในบริเวณเดียวกันมีต้นยางนาอีกเป็นจำนวนมาก  ยางนาใหญ่ต้นนี้จึงเปรียบเสมือนต้นแม่  ตลอดมาชาวบ้านในพื้นที่ร่วมกันดูแลและอนุรักษ์ต้นยางนาใหญ่ ส่งให้กลายเป็นจุดท่องเที่ยวอีกแห่งหนึ่งในพื้นที่อำเภอเกาะพะงัน มีนักท่องเที่ยวแวะมาเยี่ยมชมและบันทึกภาพเป็นจำนวนมาก
     ปัจจุบันอยู่ในความดูแลของชุมชนบ้านนอก หมู่ ๒ ตำบลบ้านใต้ อำเภอเกาะพะงัน จังหวัดสุราษฎร์ธานี "
นครนายก,30. ตะเคียนทอง,300 ปี,5.30 เมตร,36 เมตร,"14.206233,101.224522","     ต้นตะเคียนทองต้นนี้มีเส้นรอบวง ๕.๓๐ เมตร และสูง ๓๖ เมตร ประมาณอายุกว่า ๓๐๐ ปี ได้รับรางวัลชนะเลิศ การประกวดต้นไม้ที่มีความโตและสมบูรณ์ที่สุดในจังหวัดนครนายก เชื่อกันว่ามีสิ่งศักดิ์สิทธิ์สถิตอยู่ เป็นที่ตั้งของศาลเจ้าย่าตะเคียนทอง นับเป็นที่พึ่งทางใจของคนในชุมชน 
     ปัจจุบันอยู่ในความดูแลของวัดดง ตำบลบ้านใหญ่ อำเภอเมืองนครนายก จังหวัดนครนายก
"
ปราจีนบุรี,31. ตะเคียนทอง,มากกว่า 667 ปี,6.50 เมตร,53 เมตร,"14.135218,101.292122","     ต้นตะเคียนทองต้นนี้ มีเส้นรอบวง ๖.๕๐ เมตร สูงประมาณ ๕๓ เมตร มีอายุมากกว่า ๖๖๗ ปี  เล่ากันว่า  มีสองตายายขอพระราชทานทุนทรัพย์จากพระเจ้าอู่ทองมาสร้างวัดท้าวอู่ทอง และได้ปลูกต้นตะเคียนเพื่อเป็นอนุสรณ์ในกาลมงคลครั้งนั้นด้วย  ต้นตะเคียนทองต้นนี้อยู่คู่กับวัดมาจนถึงปัจจุบัน ชาวบ้านเชื่อว่าเป็นที่สิงสถิตของเจ้าแม่ตะเคียนทอง นับเป็นที่พึ่งทางจิตใจของชาวบ้านในชุมชนละแวกใกล้เคียง มีชาวบ้านมาขอบารมีของสิ่งศักดิ์สิทธิ์เป็นจำนวนมาก ทำให้ทั้งวัดท้าวอู่ทองและต้นตะเคียนดังกล่าว เป็นแหล่งท่องเที่ยวที่สำคัญของจังหวัดปราจีนบุรี      
     ปัจจุบันอยู่ในความดูแลของวัดท้าวอู่ทอง ตำบลโคกไม้ลาย อำเภอเมืองปราจีนบุรี จังหวัดปราจีนบุรี"
ชุมพร,32. ตะเคียนสามพอน,200 ปี,10 เมตร,29 เมตร,"10.955853,99.167719","     ต้นตะเคียนขนาดใหญ่ต้นนี้ มีลักษณะพิเศษ คือ มีพูพอนสามพอน ชาวบ้านจึงเรียกว่า ตะเคียนสามพอน เส้นรอบวง ๑๐ เมตร สูง ๒๙ เมตร อายุกว่า ๒๐๐ ปี เป็นหนึ่งในกลุ่มต้นตะเคียนขนาดใหญ่หลายพันต้น ที่พบในป่าชุมชนของชาวบ้านห้วยใหญ่ หมู่ที่ ๒ ตำบลสองพี่น้อง อำเภอท่าแซะ จังหวัดชุมพร  ซึ่งเป็นป่าดงดิบ ป่าโบราณ ที่บรรพบุรุษของหมู่บ้านได้พยายามรักษาไว้มายาวนาน  โดยเขตป่าตั้งอยู่ในบริเวณรอยต่อประเทศเมียนมาร์  
     ต้นตะเคียนสามพอนเป็นต้นไม้แห่งประวัติศาสตร์ ผ่านเหตุการณ์มหาวาตภัย ไต้ฝุ่นเกย์ที่พัดเข้าถล่มจังหวัดชุมพร  เมื่อปี พ.ศ. ๒๕๓๒ ซึ่งในครั้งนั้น ต้นไม้ในป่าสงวนแห่งชาติในเขตอำเภอท่าแซะถูกพายุพัดหักโค่นเป็นจำนวนมาก แต่ต้นตะเคียนสามพอนต้นนี้กลับต้านทานพายุได้ ผู้นำชุมชนและชาวบ้านได้พยายามรักษาต้นตะเคียนสามพอนและผืนป่าแห่งนี้เอาไว้ เนื่องจากเป็นป่าที่สมบูรณ์ที่เหลืออยู่เพียงแห่งเดียวในเขตอำเภอท่าแซะ จังหวัดชุมพร  
     ปัจจุบันอยู่ในความดูแลของคณะกรรมการป่าชุมชนบ้านห้วยใหญ่ หมู่ที่ ๒ ตำบลสองพี่น้อง อำเภอท่าแซะ จังหวัดชุมพร"
จันทบุรี,33. สมพงหรือสะพุง,ประมาณ 300 - 500 ปี,10 คนโอบ,30 เมตร,"12.852662,102.203527","     ต้นสมพงหรือสะพุงต้นนี้ อายุประมาณ ๓๐๐ – ๕๐๐ ปี  ขนาด ๑๐ คนโอบ สูงประมาณ ๓๐ เมตร อยู่ภายในพุทธอุทยาน วัดเขาบรรจบ ด้วยความเลื่อมใสศรัทธาในพระพุทธศาสนา ชาวสวนทุเรียนในตำบลฉมันจึงได้อุทิศที่ดิน ในหมู่บ้านให้เป็นพื้นที่ในการสร้างวัดเขาบรรจบ แต่เส้นทางที่จะเข้าวัดมีต้นสมพงและโขดหินอยู่เป็นจำนวนมาก สร้างความลำบากให้กับพระสงฆ์ที่จะออกบิณฑบาตและประชาชนที่จะไปวัด ชาวบ้านจึงเจาะต้นสมพงเป็นช่องเล็กๆ เพื่อใช้เป็นทางเข้าออก แม้กระนั้น สมพงต้นนี้ก็ยังแข็งแรงและเจริญเติบโตเป็นปกติจนทุกวันนี้ ชาวบ้านจึงเรียกช่องที่เจาะนี้ว่า “ประตูสวรรค์” เป็นช่องทางที่เข้าสู่ความสงบและธรรมะ  ภายในบริเวณพุทธอุทยานแห่งนี้มีธรรมชาติ อุดมสมบูรณ์ด้วยป่าไม้นานาชนิดพร้อมน้ำตกสวยงาม ดังนั้น การเดินลอดประตูดังกล่าวจึงเปรียบเสมือนเดินเข้าสู่เส้นทางสู่สรวงสวรรค์ของผู้เข้ามาปฏิบัติธรรมและมาทำบุญ
     ปัจจุบัน สมพงต้นนี้อยู่ในความดูแลของศูนย์ข้อมูลเขตรักษาพันธุ์สัตว์ป่าเขาสอยดาว อำเภอสอยดาว จังหวัดจันทบุรี"
ศรีสะเกษ,34. สมพงสี่พี่น้อง,มากกว่า 100 ปี,5.77 - 8.20 เมตร,30 - 35 เมตร,"14.509781,104.486847","     ต้นสมพงในกลุ่มนี้มีด้วยกันทั้งหมดสี่ต้น มีอายุรุ่นราวคราวเดียวกัน เป็นพันธุ์ไม้เด่นประจำสวนรุกขชาติน้ำตกสำโรงเกียรติ ศรีสะเกษ  ขนาดลำต้นวัดเส้นรอบวงได้ ๕.๗๗- ๘.๒๐ เมตร  ความสูง ๓๐-๓๕ เมตร อายุมากกว่า 100 ปี ด้วยเหตุที่อยู่ในบริเวณสวนรุกขชาติจึงเป็นจุดเด่นจุดหนึ่งสำหรับนักท่องเที่ยว
     ปัจจุบันอยู่ในความดูแลของสวนรุกขชาติน้ำตกสำโรงเกียรติ ตำบลบักดอง อำเภอขุนหาญ จังหวัดศรีสะเกษ"
ตรัง,35. สมพง,มากกว่า 100 ปี,40 คนโอบ,50 เมตร,"7.4622150,99.3985620","     ต้นสมพง (มันช้าง) อยู่ในพื้นที่ป่าบ้านเขาพลู อำเภอกันตรัง มีขนาดประมาณ ๔๐ คนโอบ ความสูง ๕๐ เมตร อายุมากกว่า 100 ปี  ข้าง ๆมีสายน้ำไหลผ่าน รากมีขนาดใหญ่ เข้าไปนั่งพักเล่นได้ และมีรูตรงกลางส่องไปมองเห็นอีกฝั่ง สามารถถ่ายภาพทะลุผ่านรูช่องว่างตรงกลางได้สวยงาม ปัจจุบันมีนักเรียนนักศึกษาเข้าไปศึกษาเกี่ยวกับวิถีชีวิตป่าเป็นจำนวนมาก เนื่องจากเป็นป่าที่มีความอุดมสมบูรณ์ ชาวบ้านเล่าว่า สมัยก่อนเคยมีสัตว์ใหญ่น้อยนานาชนิดอาศัยอยู่ในบริเวณป่าผืนนี้ด้วย
     ปัจจุบันอยู่ในความดูแลของอุทยานแห่งชาติหาดเจ้าไหม หมู่ที่ 5 บ้านฉางหลาง ตำบลไม้ฝาด อำเภอสิเกา จังหวัดตรัง"
มหาสารคาม,36. ฉำฉาหรือจามจุรี,มากกว่า 120 ปี,4.9 - 5.1 เมตร,15 เมตร,"16.326980,103.295852","     ต้นฉำฉาหรือจามจุรีต้นนี้อยู่ในบริเวณที่ตั้งโรงเรียนอนุบาลกันทรวิชัย มีลักษณะโดดเด่น ไม่เหมือนใคร คือมีเถาเครือเกล็ดปลาขนาดใหญ่ขึ้นอยู่คู่กัน มีขนาดเส้นรอบวง ๔.๙-๕.๑ เมตร ความสูงประมาณ ๑๕ เมตร มีอายุมากกว่า 120 ปี อยู่คู่โรงเรียนมาตั้งแต่ครั้งเริ่มปลูกสร้างโรงเรียนในปี พ.ศ. ๒๔๖๕  ทางโรงเรียนได้จัดให้บริเวณรอบ ๆ เป็นลานธรรม ให้ครูหรือพระที่สอนศีลธรรมได้ใช้ อบรม ถ่ายทอดความรู้ด้านคุณธรรมจริยธรรมให้แก่เด็กนักเรียนในโรงเรียน
    ปัจจุบันอยู่ในความดูแลของโรงเรียนอนุบาลกันทรวิชัย ตำบลโคกพระอำเภอกันทรวิชัย จังหวัดมหาสารคาม
"
กระบี่,37. จามจุรี,ประมาณ 200 ปี,8.12 เมตร,25 เมตร,"8.054211,99.027392","     ต้นฉำฉาหรือจามจุรีต้นนี้ มีขนาดเส้นรอบวง ๘.๑๒ เมตร ความสูงประมาณ ๒๕ เมตร อยู่ที่วัดธรรมาวุธสรณาราม    จากคำบอกเล่าของพระครูปริยัติธรรมาวุธ เจ้าอาวาสเล่าว่าเป็นต้นไม้ที่ขึ้นเองและเติบโตตามธรรมชาติ ตั้งแต่ก่อนก่อตั้งวัดจึงไม่ทราบปีแน่ชัดว่าเป็นปี พ.ศ. ใด  แต่เมื่อเปรียบเทียบกับประวัติของวัดนั้นเป็นวัดแห่งที่สองของจังหวัดกระบี่ ซึ่งแต่เดิมชื่อวัดบ่อพลอ จึงสันนิษฐานว่าต้นฉำฉาต้นนี้มีอายุประมาณ ๒๐๐ กว่าปี โดยเป็นต้นที่เจริญเติบโตแตกกิ่งก้านจากลำต้นเดิม    
     ปัจจุบันอยู่ในความดูแลของวัดธรรมาวุธสรณาราม บ้านคลองเสียด ตำบลปกาสัย อำเภอเหนือคลอง จังหวัดกระบี่"
หนองบัวลำภู,38. ประดู่,ประมาณ 200 ปี,4.52 เมตร,31 เมตร,"17.2441790,102.5625000","     ต้นประดู่ต้นนี้ มีเส้นรอบวง ๔.๕๒ เมตร สูง ๓๑ เมตร อายุประมาณ ๒๐๐ ปี ยืนต้นอยู่ในวัดสิริสาลวัน  (วัดนี้หลวงปู่บุญมา ฐิตเปโม พระเกจิอาจารย์เคยเป็นเจ้าอาวาสและจำพรรษาอยู่ ก่อนที่ท่านจะมรณภาพ ในวันที่ ๒๗ เมษายน พ.ศ. ๒๕๒๓ เนื่องจากอุบัติเหตุเครื่องบินตกพร้อมกับ พระเกจิอาจารย์หลายรูป) สันนิษฐานว่าต้นประดู่มีมาก่อนการตั้งวัด และมีตำนานเรื่องเล่าว่าพระภูมิเจ้าที่ที่อาศัยอยู่ในต้นไม้ใหญ่นี้มาเข้าฝันเจ้าอาวาสรูปแรกให้มีการสร้างโบสถ์เพื่อปฏิบัติศาสนกิจของพระสงฆ์และเป็นการทำนุบำรุงศาสนาต่อไป   
     ปัจจุบัน อยู่ในความดูแลของวัดสิริสาลวัน หมู่ที่ ๒ ตำบลโนนทัน อำเภอเมืองหนองบัวลำภู จังหวัดหนองบัวลำภู"
ระนอง,39. กลุ่มต้นประดู่,ประมาณ 120 ปี,7.5 เมตร,32 เมตร,"9.738049,98.585864","     เป็นกลุ่มต้นประดู่ที่เป็นต้นไม้ที่ขึ้นเองตามธรรมชาติ มีอายุประมาณ ๑2๐ ปี ขนาดเส้นรอบวงได้ ๗.๕ เมตร และมีความสูงถึง ๓๒ เมตร  สมัยก่อนมีจำนวนหลายสิบต้นตั้งแต่บริเวณนี้ยังเป็นวัดร้าง ต่อมาได้สร้างวัดใหม่เป็น วัดราชกรูดล่าง ต้นประดู่ได้ล้มตายไปตามสภาวะอากาศที่เปลี่ยนแปรไป ปัจจุบันยังคงมีต้นประดู่ที่มีความอุดมสมบูรณ์ จำนวน ๕ ต้นด้วยกัน ซึ่งทางวัดได้อนุรักษ์ไว้เป็นต้นไม้ประจำวัด
     ปัจจุบันอยู่ในความดูแลของวัดราชกรูดล่าง ตำบลราชกรูด อำเภอเมืองระนอง จังหวัดระนอง "
อุทัยธานี,40. พระเจ้าห้าพระองค์,300 ปี,12.72 เมตร,30 เมตร,"15.608974,99.321148","     พระเจ้าห้าพระองค์ต้นนี้มีอายุ 300 ปี มีขนาดเส้นรอบวงประมาณ 12.72 เมตร ความสูงประมาณ ๓๐ เมตร อยู่ในเขตป่าสงวนแห่งชาติป่าห้วยขาแข้ง เป็นหนึ่งในต้นไม้ที่เป็นสัญลักษณ์ของการอนุรักษ์ ฟื้นฟูดูแลรักษาต้นไม้ของชุมชน โดยในช่วงเดือนที่ ๔ ของทุกๆปี จะมีการทำบุญต้นไม้พร้อมเฉลิมพระเกียรติพระบรมวงศานุวงศ์ ทั้งพิธีสงฆ์และพิธีพราหมณ์  โดยเริ่มมา ๕ ปีแล้ว  มีกลุ่มชุมชนบริเวณใกล้เคียงป่าสงวนแห่งชาติป่าห้วยขาแข้งเข้าร่วมในพิธีดังกล่าว 
     ปัจจุบันอยู่ในความดูแลของหน่วยป้องกันรักษาป่า ที่ อน.9 (หนองปรือ) สำนักจัดการทรัพยากรป่าไม้ที่ ๔ สาขานครสวรรค์  กรมป่าไม้  กระทรวงทรัพยากรทางธรรมชาติและสิ่งแวดล้อม"
จันทบุรี,41. พระเจ้าห้าพระองค์,ประมาณ 400 ปี,4.20 เมตร,40 เมตร,"13.104628,102.195364","     ต้นพระเจ้าห้าพระองค์ต้นนี้ มีอายุประมาณ   ๔๐๐ ปี เส้นรอบวงประมาณ ๔.๒๐ เมตร สูงประมาณ ๔๐ เมตร ตั้งอยู่ในเขตรักษาพันธุ์สัตว์ป่าเขาสอยดาว อำเภอสอยดาว ซึ่งเป็นแหล่งรักษาพันธุ์สัตว์ที่สำคัญและเป็นแหล่งท่องเที่ยวที่สำคัญของจังหวัดจันทบุรี นักนิยมไพรทั้งชาวไทยและชาวต่างประเทศเดินทางมาเยี่ยมชมความงดงามของธรรมชาติที่เขตรักษาพันธุ์สัตว์ป่าแห่งนี้เสมอ 
     ปัจจุบันอยู่ในความดูแลของศูนย์ข้อมูลเขตรักษาพันธุ์สัตว์ป่าเขาสอยดาว หมู่ที่ ๕ ตำบลทรายขาว อำเภอสอยดาว            จังหวัดจันทบุรี"
ร้อยเอ็ด,42. พะยูง,100 ปี,2.04 เมตร,30 เมตร,"15.702862,103.939704","     ต้นพะยูงที่มีคุณค่ามหาศาลต้นนี้ มีขนาดเส้นรอบวง ๒.๐๔ เมตร สูง ๓๐ เมตร อายุกว่า ๑๐๐ ปี อยู่ที่ป่าชุมชนบ้านหนองบั่ว ตำบลช้างเผือก อำเภอสุวรรณภูมิ  ชาวบ้านหนองบั่วรักและหวงแหนป่าผืนนี้มากช่วยกันดูแลรักษาต้นไม้ มีกิจกรรมส่งเสริมและสนับสนุนการอนุรักษ์ต้นไม้ อาทิ การบวชต้นไม้ จนได้รับรางวัลลูกโลกสีเขียว และได้พัฒนาป่าผืนนี้เป็นแหล่งเรียนรู้ทางธรรมชาติของชุมชน โดยมีพะยูงต้นใหญ่เป็นหมุดหมายสำคัญของการเรียนรู้ 
     ปัจจุบันอยู่ในความดูแลของชุมชนบ้านหนองบั่ว ตำบลช้างเผือก อำเภอสุวรรณภูมิ จังหวัดร้อยเอ็ด 
"
พัทลุง,43. มะขาม,200 ปี,3 เมตร,40 เมตร,"7.459274,100.227176","     ต้นมะขามต้นนี้ขึ้นอยู่บนเนินทรายอ่อนริมชายทะเลสาบสงขลา วัดเก่าปากพล มีเส้นรอบวง ๓ เมตร ความสูง ๔๐ เมตร และมีอายุ ๒๐๐ ปี เป็นบริเวณที่ชาวบ้านเห็นความสวยงามร่มรื่น จึงขออนุญาตกรมการศาสนา และจัดหางบประมาณสร้างสถานที่ปฏิบัติธรรมขึ้น ต่อมาองค์การบริหารส่วนตำบลนาปะได้พัฒนาใช้เป็นสถานที่พักผ่อน และใช้เป็นสถานที่จัดกิจกรรมงานประเพณีของท้องถิ่นประจำปี ได้แก่ งานประเพณีลากพระ งานลอยกระทง งานสงกรานต์ นับเป็นต้นมะขามที่เป็นสัญลักษณ์ของความร่มเย็น สอดคล้องกับบรรยากาศทางธรรม
     ปัจจุบันอยู่ในความดูแลขององค์การบริหารส่วนตำบลนาปะขอ อำเภอบางแก้ว  จังหวัดพัทลุง"
กทม.,44. กลุ่มมะขาม สนามหลวง,ไม่ระบุ,ไม่ระบุ,ไม่ระบุ,"20.207213,99.940312","     เป็นกลุ่มต้นมะขามจำนวน ๗๙๐ ต้น  มีประวัติความเป็นมาว่า ในอดีต (สมัยรัชกาลที่ ๑) มีการใช้พื้นที่บริเวณสนามหลวงในการทำนา เรียกว่าการทำนาหลวง เมื่อว่างเว้นจากการทำนา ก็จัดงานแข่งขันกีฬา และเป็นสถานที่ประกอบพระราชพิธีพระราชทานเพลิงพระศพ ต่อมาในสมัยรัชกาลที่ ๕  เสด็จประพาสต่างประเทศ ทรงเห็นสวนสาธารณะที่ต่างประเทศมีความสวยงาม จึงได้นำต้นมะขามมาปลูกที่สนามหลวงเพื่อให้เป็นสวนสาธารณะในประเทศไทย โดยเริ่มแรกนำมาปลูกจำนวน ๓๖๕ ต้น จากนั้นในปี พ.ศ. ๒๕๒4 นำมาปลูกเพิ่มอีกจำนวน ๔๒๕ ต้น เพื่อเป็นการเฉลิมฉลองกรุงรัตนโกสินทร์ ครบรอบ ๒๐๐ ปี ซึ่งในปี พ.ศ. ๒๕๖๐ กรุงเทพมหานคร ได้ทำการสำรวจต้นมะขามและขึ้นทะเบียนไว้ทั้งหมด ๗๙๐ ต้น     
     ปัจจุบันอยู่ในความดูแลของกรุงเทพมหานคร"
สุโขทัย,45. ทุเรียนยักษ์พันธุ์จระเข้,ประมาณ 108 ปี,2.70 เมตร,40 เมตร,"17.666885,99.934803","     ต้นทุเรียนยักษ์ พันธุ์จระเข้ ต้นนี้มีขนาดเส้นรอบวงโดยประมาณ ๒.๗๐ เมตร สูง ๔๐ เมตร มีอายุประมาณ 108 ปี นายสวัสดิ์ จันทร์สี เจ้าของสวนทุเรียนเล่าว่า เรื่องเล่าดั้งเดิมมีอยู่ว่า นายมูล ไหวคิด ซึ่งเป็นบิดาของแม่ยาย ขณะนั้น รับราชการเป็นทหาร ไปปฏิบัติหน้าที่แถวชายแดนติดกับฝั่งประเทศพม่า ขณะปฏิบัติหน้าที่ในป่าไปเจอลูกทุเรียนลูกใหญ่ตกอยู่ใต้ต้น มองเผิน ๆ  ดูเหมือนหลังจระเข้จึงได้แกะกิน พบว่ามีเนื้อในหนา แน่น  สีเหลืองสวยงาม กลิ่นหอม รสชาติหวานมัน อร่อยถูกปาก จึงนำเม็ดทุเรียนกลับมาปลูกที่สวนบ้านห้วยตม ตำบลบ้านตึก อำเภอศรีสัชนาลัย และเรียกว่าพันธุ์จระเข้ตามภาพที่เห็นครั้งแรก 
     ปัจจุบัน ทุเรียนต้นนี้อยู่ในความดูแลของนายสวัสดิ์ จันทร์สี บ้านห้วยตม หมู่ ๗ ตำบลบ้านตึก อำเภอศรีสัชนาลัย จังหวัดสุโขทัย"
สุราษฎร์ธานี,46. ทุเรียนเจ้าเมือง,300 ปี,8.15 เมตร,80 เมตร,"8.652428,99.432776","      ต้นทุเรียนโบราณต้นนี้อายุกว่า ๓๐๐ ปี ขนาดเส้นรอบวง ๘.๑๕ เมตร และมีความสูงประมาณ ๘๐ เมตร มีเรื่องเล่าสืบต่อกันมาว่า บริเวณบ้านสวนกล้วย ใกล้น้ำตกห้วยกลิ้งในปัจจุบัน เคยเป็นสวนผลไม้ของเจ้าเมืองเวียงสระ โดยมีผลไม้นานาชนิดในอดีตหากใครลักลอบเข้าไป จะหลงทางหาทางกลับบ้านไม่ได้ เดือดร้อนถึงญาติต้องออกตามหา จุดธูปบนบานสานกล่าว ขอขมาต่อเจ้าเมือง รุกขเทวดา เจ้าที่เจ้าทาง จึงจะพบและนำออกมาได้  ทุเรียนต้นนี้เป็นต้นเดียวที่เหลืออยู่ในบริเวณที่คาดว่าเป็นสวนเจ้าเมืองเวียงสระ
     ปัจจุบันอยู่ในความดูแลของนายสุวัฒน์  ดาวเรือง บ้านสวนกล้วย ตำบลบ้านส้อง อำเภอเวียงสระ จังหวัดสุราษฎร์ธานี"
น่าน,47. กลุ่มต้นตะแบก,300 ปี,5 คนโอบ,20 เมตร,"18.86715,100.58358","     กลุ่มต้นตะแบกอยู่ริมถนนทางเข้าบ้านใหม่ในฝันซึ่งเป็นหมู่บ้านชนเผ่าเมี่ยน ในตำบลสะเนียน อำเภอเมืองน่าน จังหวัดน่าน ต้นที่ใหญ่สุดมีอายุกว่า ๓๐๐ ปี ขนาดเส้นรอบวง ๕ คนโอบ ความสูงประมาณ ๒๐ เมตร  ที่ผ่านมากระทรวงทรัพยากรธรรมชาติและสิ่งแวดล้อม ได้เข้าไปทำพิธีบวชต้นตะแบกต้นนี้เพื่อเป็นการอนุรักษ์ ต้นไม้ใหญ่ให้อยู่คู่กับพื้นป่าชุมชนแห่งนี้
      ปัจจุบันอยู่ในความดูแลขององค์การบริหารส่วนตำบลตำบลสะเนียน อำเภอเมืองน่าน จังหวัดน่าน"
เพชรบูรณ์,48. เทพทาโร,ประมาณ 200 ปี,3.2 เมตร,50 เมตร,"16.728450,101.016497","     ต้นเทพทาโรต้นนี้มีอายุประมาณ 200 ปี มีขนาดเส้นรอบวงโดยประมาณ ๓.๒ เมตร ความสูงโดยประมาณ ๕๐ เมตร ชาวบ้านที่อาศัยอยู่ที่บ้านนายาว ตำบลทุ่งสมอ อำเภอเข้าค้อ จังหวัดเพชรบูรณ์ เล่าว่า คนในหมู่บ้าน เห็นต้นเทพทาโรมามากกว่า ๓ ชั่วคน เมื่อมีการตั้งวัดบ้านนายาว เมื่อปี พ.ศ. ๒๔๖๗  ก็ยังคงดูแลรักษาต้นเทพทาโรนี้ไว้
     ชาวบ้านถือว่า ต้นเทพทาโรต้นนี้เป็นสมบัติอันล้ำค่าของหมู่บ้าน เพราะนอกจากจะเป็นต้นต้นไม้ใหญ่ อายุยืนนานคู่หมู่บ้านแล้ว ยังเป็นต้นไม้ทรงคุณค่า มีสรรพคุณทางยา นำมาใช้ปรุงเป็นยาหอมแก้ลม จุกเสียด  แน่นเฟ้อ แก้อาการปวดท้อง ขับลมได้ดี นอกจากนี้เมื่อนำมาทำเป็นเครื่องเรือนสามารถกันมอด และแมลงอื่น ๆ ได้ดี
    ปัจจุบันอยู่ในความดูแลของวัดบ้านนายาว หมู่ที่ ๒ บ้านนายาว ตำบลทุ่งสมอ อำเภอเขาค้อ จังหวัดเพชรบูรณ์
"
แพร่,49. มะม่วง,300 - 400 ปี,7 เมตร,32 เมตร,"18.158060,100.175396","     ต้นมะม่วงที่ใหญ่ที่สุดในจังหวัดแพร่ต้นนี้  อยู่ในพื้นที่หมู่ที่  ๒ ตำบลแม่ยม  อำเภอเมืองแพร่  จังหวัดแพร่ มีขนาดลำต้น ๗ เมตร สูง ๓๒ เมตร และคาดว่ามีอายุนานถึง ๓๐๐ - ๔๐๐ ปี เป็นมะม่วงพันธุ์หัวหล่ม ซึ่งเป็นพันธุ์พื้นเมืองผลมีขนาดเท่าไข่ไก่ กลิ่นหอม สีของผลมีสีเหลือง  เมื่อมีการอุปสมบทของคนในพื้นที่ จะนำนาคมาแห่รอบต้นมะม่วงโบราณต้นนี้ จำนวน ๓ รอบ โดยมีความเชื่อว่ารุกขเทวดา สิ่งศักดิ์สิทธิ์จะได้ร่วมอนุโมทนา และอำนวยอวยพรให้ประสบความสำเร็จในชีวิต และ ในช่วงเดือน ๖ แรม ๓ ค่ำของทุกปี ชาวบ้านจะทำพิธีบูชารุกขเทวดา สิ่งศักดิ์สิทธิ์  ซึ่งทำพิธีกรรมดังกล่าวสืบเนื่องมานานกว่า ๒๐๐ ปีแล้ว นอกจากนี้ชาวบ้านยังเชื่ออีกว่า หากใครได้รับประทานผลมะม่วงที่หล่นมาจากต้นมะม่วงต้นนี้  ชีวิตจะมีความเจริญรุ่งเรืองตลอดไป 
     ปัจจุบันอยู่ในความดูแลของชุมชนบ้านต้นค่าหนองหล่ม ตำบลแม่ยม อำเภอเมืองแพร่ จังหวัดแพร่"
แม่ฮ่องสอน,50. สัก,450 กว่าปี,8.40 เมตร,68 เมตร,"18.164683,97.885067","     ต้นสักใหญ่ที่ตำบลแม่ขุนยวม อำเภอแม่สะเรียง จังหวัดแม่ฮ่องสอน ต้นนี้มีอายุ 450 กว่าปีแล้ว มีขนาดเส้นรอบวง 8.40 เมตร สูง 68 เมตร  ได้รับการขึ้นชื่อว่าเป็นบ้านหลังใหญ่ของบรรดานกนานาชนิด รวมทั้งสัตว์ป่าคุ้มครอง เช่น นกขุนแผน นกหัวขวาน ฯลฯ สักตันนี้ ยืนตระหง่านงามสง่าอยู่ท่ามกลางความอุดมสมบูรณ์ของระบบนิเวศทางธรรมชาติ ควรค่าอย่างยิ่งในการเป็นมรดกแห่งแผ่นดิน
     ปัจจุบันอยู่ในความดูแลของอุทยานแห่งชาติสาละวิน หมู่8 ตำบลแม่คง  อำเภอแม่สะเรียง จังหวัดแม่ฮ่องสอน"
ลำปาง,51. ขะจาว หรือเก๊าจาวไม้คู่เมืองลำปาง,"มากกว่า 1,000 ปี",35 เมตร,60 เมตร," 18.358435,99.549108","     ต้นขะจาวหรือเก๊าจาว ไม้ศักดิ์สิทธิ์คู่เมืองลำปางนี้มีลักษณะเป็นสองต้นต้นใหญ่และต้นเล็กโตแยกออกจากกันที่โคนแต่พุ่มและปลายรวมกันเป็นต้นเดียว ต้นใหญ่มีเส้นรอบวงเกือบ ๓๕ เมตร ความสูง ๖๐ เมตร และต้นเล็กมีเส้นรอบวง ๓.๐๒-๓.๙๖ เมตร สูงโดยประมาณ  ๑๕ เมตร  มีเรื่องเล่าสืบต่อกันมาตามความเชื่อว่าต้นขะจาวต้นนี้ ปลูกเมื่อครั้งพุทธกาล โดยชาวลัวะคนหนึ่งนำกิ่งขะจาวทำเป็นคานหาบกระบอกน้ำผึ้ง มะพร้าว และมะตูม มาถวายพระพุทธเจ้าซึ่งประทับอยู่ ณ วัดพระธาตุลำปางหลวง ภายหลังอธิษฐานแล้วนำปลายไม้ขะจาวปักลงไปในดิน ไม่นานไม้คานนั้น ก็แตกกิ่งก้านเจริญเติบโต ชาวบ้านเชื่อว่าเป็นต้นไม้ศักดิ์สิทธิ์ จึงได้นำเอารากไม้ต้นขะจาวไปบูชา หรือนำไปเป็นเครื่องรางของขลังห้อยคอ ต่อมาต้นขะจาวซึ่งเป็นต้นเดิม ได้แห้ง และผุลงจนไม่เห็นซากเดิม แต่มีต้นใหม่งอกออกมาตรงที่เดิมเป็นพุ่มใหญ่ และในเมืองลำปางยังมีต้นขะจาว หรือ เก๊าจาว ณ บริเวณกลางหมู่บ้านท่าโทก  ซอย ๖ “ซอยเก๊าจาว”  หมู่ที่ ๔ ตำบลทุ่งฝาย อำเภอเมืองลำปาง  จังหวัดลำปาง ร่มครึ้มเคียงข้างหอหลวงเจ้าพ่อแสงเมือง ซี่งเป็นที่เคารพสักการะของคนในชุมชน  ประกอบด้วยต้นขะจาวต้นใหญ่ซึ่งเป็นต้นแม่  ๒ ต้น และต้นเล็กอีก ๒ ต้น ซึ่งเกิดจากผลเมล็ดต้นขะจาวต้นแม่  ชาวบ้านคาดว่าน่าจะมีอายุมากกว่า ๑,๐๐๐ ปี ชาวบ้านเล่าว่า จากพิธีกรรมบวงสรวงเจ้าพ่อแสงเมือง ทำให้ทราบว่าท่านเป็นทหารในยามมีศึกท่านจะซุ่มดูข้าศึกอยู่บนต้นขะจาวและส่งสัญญาณให้กองทัพทราบว่ามีศัตรูเข้ามารุกราน 
     ปัจจุบันต้นขะจาวแห่งแรกอยู่ในความดูแลของวัดพระธาตุลำปางหลวง  อำเภอเมือง จังหวัดลำปาง และแห่งที่ ๒ อยู่ในความดูแลของชาวบ้านชุมชนบ้านท่าโทก หมู่ที่ ๔  ตำบลทุ่งฝาย  อำเภอเมือง  จังหวัดลำปาง
"
ลำพูน,52. กลุ่มต้นขี้เหล็ก,116 ปี,ประมาณ 0.05 - 3.20 เมตร,ประมาณ 8 - 20 เมตร,"18.644232,99.042961","     กลุ่มต้นขี้เหล็กเหล่านี้มีอายุกว่า 116 ปี เส้นรอบวงประมาณ ๐.๐๕-๓.๒๐ เมตร ความสูงประมาณ ๘-๒๐ เมตร อยู่สองข้างทางถนนเชียงใหม่-ลำพูน ตั้งแต่เริ่มเข้าเขตลำพูน มีประวัติความเป็นมาว่า  ในสมัยรัชกาลที่ ๕ ราวปี พ.ศ.๒๔๓๘ พระยาทรงสุรเดช (อั้น บุนนาค) ข้าหลวงใหญ่มณฑลลาวเฉียง  ให้สร้างถนนสายเชียงใหม่ - ลำพูน  เริ่มตั้งแต่เชิงสะพานนวรัฐ  เลียบแนวแม่น้ำปิงห่างที่วัดกู่ขาว จนถึงเมืองลำพูน  นับเป็นถนนสายแรกที่เป็นเส้นทางคมนาคมติดต่อระหว่างเมืองเชียงใหม่กับลำพูน  เมื่อสร้างถนนเสร็จ เจ้าพระยาสุรสีห์ วิสิษฐ์ศักดิ์ (เชย กัลยาณมิตร ) ข้าหลวงสิทธิ์ขาดมณฑลพายัพคนแรก ได้มีนโยบายท้องถิ่นที่เรียก “น้ำต้องกองต๋ำ” คือต้องการพัฒนาคูคลองและถนนหนทาง  จึงได้นำต้นยางนามาปลูกตลอดสองข้างทางถนนเชียงใหม่ - ลำพูน พอเข้าเขตลำพูนให้ปลูกต้นขี้เหล็ก โดยสันนิษฐานว่า น่าจะปลูกเมื่อราว  พ.ศ.  ๒๔๔๕
     ปัจจุบัน อยู่ในความดูแลของเทศบาลตำบลอุโมงค์ อำเภอเมือง จังหวัดลำพูน"
กาญจนบุรี,53. กระบากขาว หรือขมิ้นดำ,100 กว่าปี,13.40 เมตร,70 เมตร,"14.692724,98.405028","     กระบากขาวหรือขมิ้นดำต้นนี้ มีเส้นรอบวง ๑๓.๔๐ เมตร ความสูง ๗๐ เมตร อายุประมาณ ๑๐๐ กว่าปี ยืนต้นอยู่กลางหุบเขาในอุทยานแห่งชาติทองผาภูมิ บริเวณดังกล่าวนอกจากมีธรรมชาติที่อุดมสมบูรณ์แล้ว ยังเป็นที่อยู่อาศัยของปูราชินีซึ่งเป็นสัตว์ป่าคุ้มครองประเภทที่ ๑ ของไทยอาศัยอยู่ด้วย อีกทั้งยังมีบ่อน้ำทิพย์ ซึ่งเป็นหลุมยุบขนาดใหญ่อยู่กลางหุบเขาบนเทือกหินปูน  ปรากฏภาพสะท้อนของหน้าผาและต้นไม้จากน้ำมีความสวยงามและตระการตา 
      ต้นขมิ้นดำเป็นต้นไม้หายาก  ปัจจุบันอยู่ในความดูแลของอุทยานแห่งชาติทองผาภูมิ อำเภอทองผาภูมิ  จังหวัดกาญจนบุรี "
อุทัยธานี,54. มะค่ายักษ์,300 ปี,10.15 เมตร,8 เมตร,"15.176414,99.693102","     มะค่ายักษ์ต้นนี้อายุ 300 ปี มีเส้นรอบวง ๑๐.๑๕ เมตร ความสูง ๘ เมตร เป็นต้นไม้ในเขตเทศบาลตำบลเมืองการุ้ง ที่ชาวบ้านได้ทำการอนุรักษ์ไว้ เนื่องจากเป็นต้นไม้ใหญ่ หาได้ยาก ในช่วงประเพณีสงกรานต์ของทุกปีจะมีการจัดกิจกรรมรดน้ำดำหัวผู้สูงอายุในบริเวณลานต้นมะค่ายักษ์  ชุมชนมีความเชื่อในเรื่องบนบานศาลกล่าวให้สมหวัง มีชื่อเสียงแพร่ไปถึงจังหวัดใกล้เคียงด้วย                  
     ปัจจุบันอยู่ในความดูแลของนายสมจิตต์  สุขสุวรรณ เจ้าของพื้นที่ ในเขตเทศบาลตำบลเมืองการุ้ง             "
ฉะเชิงเทรา,55. จัน,ประมาณ 170 ปี,4.25 เมตร ,10 เมตร,"13.689185,101.074338","     ต้นจันนี้ อายุประมาณ ๑70 ปี เส้นรอบวง ๔.๒๕ เมตร สูงโดยประมาณ ๑๐ เมตร อยู่ที่วัดปิตุลาธิราชรังสฤษฏิ์ (วัดเมืองหรือวัดหน้าเมือง) ซึ่งวัดเมืองสร้างขึ้นเมื่อ พ.ศ. ๒๓๗๗ โดยพระเจ้าบรมวงศ์เธอ กรมหลวงรักษ์รณเรศ พระราชโอรส ในพระบาทสมเด็จพระพุทธยอดฟ้าจุฬาโลกมหาราช (รัชกาลที่ ๑)  และเจ้าจอมมารดาน้อยแก้ว ปัจจุบันได้รับการขึ้นทะเบียนเป็นโบราณสถานจากกรมศิลปากร  ในวัดปิตุลาธิราชรังสฤษฏิ์ มีบริเวณที่เป็นสถานที่สำคัญของเมืองฉะเชิงเทราและประวัติศาสตร์ไทย คือ บริเวณต้นจัน ซึ่งใช้เป็นลานประหารกบฏอั้งยี่ เมื่อครั้งรัชกาลที่ ๓ หลังจากเหตุการณ์ในครั้งนั้น หากมีการประหารนักโทษด้วยการตัดหัว เจ้าเมืองฉะเชิงเทรา  ในยุคต่อๆ มาก็จะใช้บริเวณเดียวกันนี้  และยกเลิกไปในที่สุด ต่อมาชาวบ้านในละแวกดังกล่าว จะเก็บผลจากต้นจันต้นนี้ไปทำยาสมุนไพร ตามกรรมวิธีของแพทย์แผนไทย ทางวัดปิตุลาธิราชรังสฤษฏ์ จึงได้นำรูปปั้นของหมอชีวกโกมารภัจจ์ มาตั้งไว้บริเวณต้นจัน เพื่อเป็นที่สักการะและเป็นที่พึ่งทางใจให้กับผู้ป่วยและญาติของผู้ป่วย ขอพรให้หายจากโรคภัยไข้เจ็บที่เกิดขึ้น
     ปัจจุบันอยู่ในความดูแลของ วัดปิตุลาธิราชรังสฤษฏิ์ ตำบลหน้าเมือง อำเภอเมืองฉะเชิงเทรา จังหวัดฉะเชิงเทรา "
ชลบุรี,56. ไม้แดง,ประมาณ 153 ปี,4.20 เมตร,40 เมตร,"13.289220,101.094590","     ไม้แดงต้นนี้มีอายุประมาณ ๑๕๓ ปี เส้นรอบวง ๔.๒๐ เมตร สูงประมาณ ๔๐ เมตร  มีประวัติความเป็นมาว่า  ในรัชสมัยของสมเด็จพระเจ้าทรงธรรม โปรดเกล้าโปรดกระหม่อมให้มีท้องตราไปยังหัวเมืองต่างๆ เพื่อสืบหารอยพระพุทธบาทที่ประดิษฐานอยู่ที่เขาสุวรรณบรรพต ครั้งนั้นเจ้าเมืองบางปลาสร้อยได้สืบค้นจนพบว่ามีรอยศิลาที่คล้ายคลึงกับรอยเท้าของคนอยู่ในเขตเมืองบางปลาสร้อย สมเด็จพระเจ้าทรงธรรม  จึงได้แต่งกองทหารมาตรวจสอบ รักษา ตลอดถึงทำแผนที่บอกตำแหน่งที่ตั้งของรอยให้ชัดเจนแล้วจึงทำเป็นใบบอกส่งกลับมาถวายสมเด็จพระเจ้า   ทรงธรรม กองทหารกลุ่มดังกล่าวได้ตั้งมั่นอยู่บนพื้นที่ใกล้เคียงกับรอยศิลาที่พบจนวาระสุดท้ายของชีวิต ชาวบ้านจึงได้ตั้งศาลขึ้นเรียกว่า “ศาลเจ้าพ่อขุนด่าน” เป็นที่สิงสถิตของวิญญาณทหารและเป็นที่สักการะบูชาดวงวิญญาณของทหารเหล่านั้น ครั้นถึงปี พ.ศ. ๒๕๐๐ ได้มีการย้ายศาลมาตั้งยังบริเวณที่เป็นที่ตั้งในปัจจุบัน ในการย้ายศาลเจ้าพ่อขุนด่านในครั้งนี้ ชาวบ้านได้พบกับต้นแดงต้นนี้ ชาวบ้านจึงคิดที่จะอนุรักษ์พร้อมกับต้นไม้รอบๆ บริเวณดังกล่าวซึ่งยังคงความอุดมสมบูรณ์อยู่ด้วย ทั้งนี้ ชาวบ้านได้มีการสร้างแท่นบูชาฟ้าดินไว้ใกล้กับต้นแดงด้วย เพื่อให้ต้นแดงเป็นเสมือน “ฉัตร” ของศาลดังกล่าว และเป็นเสมือนหลังคาที่คอยปกปักษ์รักษาสร้างความร่มเย็นให้กับชาวบ้านในละแวกนั้น 
     ปัจจุบันอยู่ในความดูแลของ ศีลธรรมสมาคม หน้าศาลเจ้าพ่อขุนด่าน หมู่ที่ 4 ตำบลบ้านบึง อำเภอบ้านบึง จังหวัดชลบุรี"
ขอนแก่น,57. มะเดื่อกวาง,ประมาณ 260 - 270 ปี,6.35 เมตร,50 เมตร,"16.624762,102.923333","     มะเดื่อกวาง ต้นนี้มีอายุประมาน 260-๒๗๐ ปี มีขนาดเส้นรอบวง ๖.๓๕ เมตร และมีความสูงโดยประมาณ ๕๐ เมตร  เกิดขึ้นเองตามธรรมชาติที่ป่าชุมชนบ้านหัวบึง หรือชาวบ้านเรียกว่า ป่าดอนดงคำ ซึ่งพื้นที่เป็นป่าดั้งเดิมของบ้านหัวบึง หมู่ที่ ๙ ตำบลทรายมูล อำเภอน้ำพอง จังหวัดขอนแก่น เดิมหมู่บ้านหัวบึงตั้งขึ้นเมื่อปี พ.ศ. ๒๔๓๘ โดยมีผู้คนอพยพมาจาก ๒ หมู่บ้านคือ บ้านโคกล่าม กับ บ้านขามเรียน หลวงปู่สีทน กิตติปัญโญ ซึ่งเป็นพระที่ชาวบ้านให้ความเคารพนับถือมาก เป็นผู้นำในการ อพยพคนทั้ง ๒ หมู่บ้าน มาอยู่ที่ริมหนองบึง ตั้งชื่อหมู่บ้านใหม่เป็น “บ้านหัวบึง” และสั่งห้ามมิให้ตัดโค่นทำลายต้นไม้ทุกชนิดในป่าชุมชน หากใครตัดโค่นทำลายจะมีอันเป็นไป ป่าชุมชนผืนนี้ อุดมสมบูรณ์ เป็นที่ตั้งของต้นมะเดื่อกวาง และต้นไม้นานาชนิดมาตั้งแต่อดีต ถึงปัจจุบัน
     ปัจจุบันอยู่ในความดูแลของชุมชนบ้านหัวบึง หมู่ 9 ตำบลทรายมูล อำเภอน้ำพอง ขึ้นกับองค์การบริหารส่วนตำบลทรายมูล อำเภอน้ำพอง จังหวัดขอนแก่น"
นครราชสีมา,58. มะค่าแต้,100 ปี,4 เมตร,25 เมตร,"14.751680,102.342170","     ต้นมะค่าแต้ต้นนี้มีขนาดเส้นรอบวงประมาณ ๔ เมตร สูง ๒๕ เมตร มีอายุ ๑๐๐ ปี เป็นสัญลักษณ์ ของความสามัคคี ความรัก ความผูกพันของคน ๓ หมู่บ้านคือ หมู่ที่ ๑ หมู่ที่ ๒ และหมู่ที่ ๘ ตำบลแหลมทอง  อำเภอหนองบุญมาก เล่ามาว่า ชาวบ้านได้ช่วยกันปลูกไว้บริเวณวัดหนองหัวแรต ตั้งแต่ปี พ.ศ. ๒๔๕๐ และช่วยกันดูแลรักษามาจนทุกวันนี้ 
     ปัจจุบันอยู่ในความดูแลของวัดหนองหัวแรต ตำบลแหลมทอง อำเภอหนองบุญมาก จังหวัดนครราชสีมา"
เลย,59. กลุ่มต้นสนสองใบและสามใบ,ไม่ระบุ,4.40 เมตร,ระหว่าง 40 - 45 เมตร,"18.786917,98.986528","     กลุ่มต้นสนสองใบ มีเส้นรอบวงโดยเฉลี่ย ๔.๔๐ เมตร สูงระหว่าง ๔๐ - ๔๕ เมตร ยืนต้นอยู่ในอุทยานแห่งชาติภูกระดึง เป็นกลุ่มมีอายุเก่าแก่ที่สุดในอุทยานแห่งนี้ ตั้งอยู่บริเวณที่กางเต็นท์ของนักท่องเที่ยว ได้รับการอนุรักษ์จากอุทยานแห่งชาติภูกระดึง เป็นต้นไม้สัญลักษณ์ของภูกระดึง และส่งเสริมให้นักท่องเที่ยวเดินทางมาท่องเที่ยวยังภูกระดึง และต้นสนสามใบ มีเส้นรอบวง ๑.๖๕ เมตร สูง ๒๐ - 21 เมตร เป็นต้นสน ที่พระบาทสมเด็จพระปรมินทรมหาภูมิพลอดุลยเดช และสมเด็จพระนางเจ้าสิริกิติ์ พระบรมราชินีนาถ ในรัชกาลที่ ๙ ทรงปลูก เพื่อเป็นอนุสรณ์แห่งการเสด็จพระราชดำเนินในครั้งนี้ เพื่อเป็นแบบอย่างในการให้ความสำคัญกับการปลูกต้นไม้ และให้ทุกคนตระหนักถึงคุณค่าของป่าไม้ 
     ปัจจุบันอยู่ในความดูแลของอุทยานแห่งชาติภูกระดึง อำเภอภูกระดึง จังหวัดเลย "
หนองบัวลำภู,60. หว้า,200 ปี,4.14 เมตร,28.50 เมตร,"17.3447200,102.0203270","     ต้นหว้าต้นนี้มีเส้นรอบวง  ๔.๑๔ เมตร สูง ๒๘.๕๐ เมตรโดยประมาณ อายุ 200 ปี ตั้งอยู่ ณ วัดถ้ำเอราวัณ บ้านผาอินแปลง หมู่ที่ ๓ ตำบลวังทอง อำเภอนาวัง จังหวัดหนองบัวลำภู เป็นต้นหว้าที่มีขนาดใหญ่ที่สุด ต้นหนึ่ง สันนิษฐานว่าน่าจะเกิดก่อนตั้งวัดนานพอสมควร ชาวบ้านถือเป็นต้นหว้าสัญลักษณ์ของวัด โดยเฉพาะในช่วงเวลาที่ชาวบ้านจัดประเพณีขึ้นเขาในเทศกาลสงกรานต์
     ปัจจุบันอยู่ในความดูแลของวัดถ้ำเอราวัณ บ้านผาอินแปลง หมู่ที่ ๓ ตำบลวังทอง อำเภอนาวัง จังหวัดหนองบัวลำภู
"
อำนาจเจริญ,61. ค้อ,200 ปี,6 เมตร,30 เมตร,"15.682645,104.655434","     ต้นค้อต้นนี้ มีเส้นรอบวง  6 เมตร สูง 30 เมตร  อายุ 200 ปี ตั้งอยู่ในวัดอำนาจ บ้านอำนาจ ตำบลอำนาจ  อำเภอลืออำนาจ จังหวัดอำนาจเจริญ  เป็นต้นไม้โบราณที่มีขนาดใหญ่ และมีความเกี่ยวข้องกับการตั้งชื่อบ้านเมืองในสมัยโบราณ คือบ้านค้อใหญ่ และกลายมาเป็นเมืองอำนาจเจริญในปัจจุบัน 
     ปัจจุบันอยู่ในความดูแลของวัดอำนาจ ตำบลอำนาจ อำเภอลืออำนาจ จังหวัดอำนาจเจริญ"
ยะลา,62. หลุมพอ,500 ปีขึ้นไป,4.5 เมตร,30 - 35 เมตร,"5.856936,101.235420","     หลุมพอต้นนี้มีขนาดเส้นรอบวง ๔.๕ เมตร และมีความสูง ๓๐ - ๓๕ เมตร อายุ ๕๐๐ ปีขึ้นไป ต้นนี้เกิดขึ้นตามธรรมชาติในเขตป่าพระนามาภิไธย ภาคใต้ เขต ๒ หรือป่าฮาลาบาลา อันอุดมสมบู    รณ์ไปด้วยพืชพันธุ์หลากหลายสายพันธุ์ และเป็นที่อยู่อาศัยของสัตว์ป่านานาชนิด เป็นไม้ที่มีคุณค่าที่ชุมชนที่ช่วยกันอนุรักษ์ เป็นประโยชน์ในการศึกษาเยี่ยมชมของนักท่องเที่ยว สร้างความประทับใจได้เป็นอย่างมาก
     ปัจจุบันอยู่ในความดูแลของชุมชนหมู่บ้านจุฬาภรณ์พัฒนา ๑๐ หมู่ที่ ๑๐ ตำบลอัยเยอร์เวง อำเภอเบตง จังหวัดยะลา"
สงขลา,63. เลียบ,400 กว่าปี,19.5 เมตร,28.50 เมตร,"18.786917,98.986528","     เลียบต้นนี้ อายุยืนยาวมานานแต่อดีตกาลนับได้ 4๐๐ กว่าปี วัดขนาดเส้นรอบวงได้ ๑๙.๕ เมตร และมีความสูง ๒๘.๕๐ เมตร  แผ่กิ่งก้านสาขา ให้ร่มเงาและความร่มรื่นอยู่ภายในวัดต้นเลียบ ควบคู่ไปกับเจดีย์ที่ฝังรกของหลวงปู่ทวดเหยียบน้ำทะเลจืด จึงถือกันว่าเป็นต้นไม้ที่มีความศักดิ์สิทธิ์เป็นอย่างยิ่ง เพราะตามประวัติความเป็นมาต้นเลียบนี้เป็นที่ฝังรกของหลวงปู่ทวดเหยียบน้ำทะเลจืด ชาวบ้านจึงเชื่อว่ามีเทวดาคุ้มครองดูแล นับเป็นศูนย์รวมจิตใจของชาวบ้านมาช้านาน 
     ปัจจุบันอยู่ในความดูแลของ วัดต้นเลียบ ตำบลดีหลวง อำเภอสทิงพระ จังหวัดสงขลา"